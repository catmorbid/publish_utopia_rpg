---
share: true
---
# {Utopaedia}{Suuryritykset}

Maailmaa hallitsevat lukemattomat suuriyritykset, jotka toimivat enemmän tai vähemmän omia tarkoitusperiänsä varten. Myös Megakaupunkien poliisivoimat ovat suuryritysten muodostamia, lähinnä heidän etujaan valvovia pienempiä yrityksiä. Euroopassa ja Aasiassa missä on jonkinnäköinen valtiota muistuttava hallintoelin, ovat valtioiden johto lähinnä suuryritysten rahoittamia julkisen vallan edustajia, jotta kansalaisille ei tulisi niin paha mieli.

| D20 | Yritys                  | Liikevaihto (GCR) | Työntekijät              | Pääkonttori              |
| --- | ----------------------- | ----------------- | ------------------------ | ------------------------ |
| 1   | Bob's Company Ltd.      | 450               | 10 000 + 12 500 liikettä | New Texas, UMA           |
| 2   | Lambda Tech Solutions   | 130               | 85 000                   | Englanti, ER             |
| 3   | Manhunt                 | 490               | 850 000                  | Germany, ER              |
| 4   | Meditech Industries Inc | 320               | 900 000                  | New California, UMA      |
| 5   | Megacorp                | 1320              | 3 000 000                | New California, UMA      |
| 6   | Megatech                | 500               | 190 000                  | Tuntematon (Aasia?)      |
| 7   | Nokea Technologies      | 760               | 740 000                  | Skandinavia, ER          |
| 8   | Smichter                | 850               | 1 500 000                | New Texas, UMA           |
| 9   | Starrco                 | 1400              | 2 500 000                | New Texas, UMA           |
| 10  | Tech-X                  | 730               | 125 000                  | Tuntematon (UMA?)        |
| 11  | Unknown 9               | 300               | 100 000                  | ?                        |
| 12  | Von Krauer-Schantz Inc. | 149               | 900 000                  | Germany, ER              |
| 13  | Winchester Sports       | 290               | 750 000                  | Las Vegas, UMA           |
| 14  | Zerotech                | 380               | 10 500                   | New York, Piiri 13 ja 37 |



## Bob's Company Ltd.

Bob's Company Ltd. on alkujaan New Texasista lähtöisin oleva yritys, joka keskittyy franchising-liiketoimintaan, jonka ytimenä on **Bob's Guns & Stuff** liikkeet.

**Bob's Guns & Stuff**  on UMA:n tunnetuin aseita ja sotilasvarusteita myyvä kauppaketju. Ketjun liikkeitä on ympäri mannerta jokaisessa kaupungissa ja jopa pienissä syrjäkylissä. Liikkeitä on arviolta 12 500, ja niiden koko vaihtelee jättimäisestä pieniin lähikauppoihin kadunkulmassa, ja liikkeiden lukumäärä on vain kasvussa. Bob's Guns & Stuff -liikkeet myyvät yleensä ns. peruskalustoa (TEK 2), mutta niillä on usein kampanjoita harvinaisemmista tuotteista, ja franchising-yrittäjät ovat vapaita innovoimaan omia kampanjoitaan, minkä takia eri alueiden liikkeet voivat erota toisistaan huomattavasti. Bob's -liikkeet tunnetusti myös ottavat vastaan käytetyn kaluston, joka sitten huolletaan ja myydään "lähes uutena", tai kierrätetään varaosiksi. Yrityksellä on poikkeuksellisen hyvä maine kuluttajien silmissä, eikä sitä pidetä perinteisenä riistokapitalistisena suuryrityksenä, johtuen usein siitä, että sitä kuitenkin pyörittävät paikalliset yrittäjät, jotka saavat korkeintaan kohtuullisen elannon työstään.

UMA:ssa tunnetaan myös 3 kappaletta **Bob's Guns & Stuff Superstorea**, jotka ovat valtavia monikerroksisia komplekseja, joissa on aseiden ja varustemyynnin lisäksi kybernetiikkaa, VR-viihdettä, ravintoloita, urheilutapahtumia, yöklubi ja vähän kaikkea muuta - eli viihdettä koko perheelle. Superstoret sijaitsevat New Las Vegasissa, New Texasissa, sekä New Yorkissa, ja visiitti sinne on yleensä matkan arvoinen reissu, vaikka tulisi vähän kauempaa.

Bob's Company Ltd:n pääkonttori sijaitsee New Texasin megakaupungissa, 5. tastanteella.



## Lambda Tech Solutions

Lambda Tech tunnetaan halpana kybernetiikkavalmistajana, joka tehtailee myös huonolaatuista virtuaaliviihdettä, keskittyen väkivaltaiseen ja pornografiseen sisältöön.

Lambda Tech solutions on vuonna 2955 perustettu teknologiayritys, joka on keskittynyt halpatuotantona orjatyövoimalla tehtäviin kyberneettisiin proteeseihin ja implantteihin. Sivubisneksenään se tehtailee virtuaalista törkyä, eli väkivaltaista ja pornografista halpatuotantona tehtyä VR-viihdettä.

Lambda Tech Solutionsin toimitusjohtaja ja perustaja on **Rupert King James Foobar III**, äänekäs, mahtaileva ökyrikas britti, joka tunnetaan merkillisistä ja huomionhakuisista yksityisfestivaaleistaan, jotka pidetään joka vuosi eri paikassa jossakin päin maailmaa.

## Medi-Tech Industries Inc

Medi-Tech on maailman suurimpiin kuuluva lääkevalmistaja, joka on huippusuosittejuen Medi™ -tuotteiden takana. Se valmistaa lukuisia muita täsmälääkkeitä ja on kovaa vauhtia haalinut monopoliasemaa alalla.

## Megacorp

Megacorp on aina ollut olemassa. Sen perustamisesta ei ole tietoa, vaan yhtiö itse väittää, että Megacorp on aina ollut olemassa, ja tulee aina olemaan. Tätä pröystäilevää asennetta tukee se, että se todellakin on suurin, vaikutusvaltaisin ja vaarallisin kaikista suuryrityksistä. Pelkkä nimi Megacorp herättää useissa ihmisissä suurta kunnioitusta ja pelkoa. 

Megacorpilla on monia sisaryhtiöitä, jotka ovat erikoistuneet eri aloihin, kuten **Tech-X**, joka suunnittelee, kehittelee ja valmistaa korkeatasoista teknologiaa, aseita ja ajoneuvoja, sekä **Medi-Tech Industries**, joka on maailman suurimpia lääkevalmistajia ja suosittujen Medi™ -tuotteiden takana.

Megacorpin oma ydinliiketoiminta keskittyy lähinnä toisten yritysten haalimiseen, jolloin se voi sijoittaa oman Megacorp-brändin valmiille tuotteelle, ja kasvattaa yrityksen näkyvyyttä. Jos on olemassa jokin ala, jolla voidaan tehdä jotain liiketoimintaa, Megacorpilla on näppinsä siellä. Megacorpilla on äärimmäisen suuri vaikutus Utopia-verkostossa, ja sen rooli Utopia-verkoston perustamisessa oli kiistatta erittäin merkittävä.

Megacorpin johtohahmo on Hallituksen Puheenjohtaja, myyttinen henkilö nimeltään Eduard Venns. Huhujen mukaan hän myös perusti Megacorpin jo kauan ennen sotaa, ja kuoleman lähestyessä siirsi kaiken tietoisuutensa Utopia-verkostoon. Huhuja on tosin monia.

Megacorpin päärakennus sijaitsee Pohjois-Amerikassa, New Californiassa, 20. tasanteella. 

**Sisaryhtiöt:** Tech-X, Medi-Tech Industries Inc.

## Nokea Technologies

Pohjoismainen teknologiayritys, joka valmistaa kuluttajaelektroniikkaa ja huipputeknologiaa, jota käytetään runsaasti eri aloilla, matkapuhelimista ja VR-laitteistosta kvanttikommunikaatioteknologiaan. Nokea on Euroopan suurimpiin kuuluva yritys.

## Tech-X

Megacorpin suurin sisaryhtiö, joka kehittää ja valmistaa hyvin korkealaatuista teknologiaa, aseita ja ajoneuvoja sotilaskäyttöön, sekä monia ajoneuvoja siviilikäyttöön ja monenlaista muuta. Tech-X tunnetaan laadukkaista, mutta kalliista teknologiatuotteista. Kun haluat parasta, osta Tech-X.

Tech-X:n toimitusjohtaja ja johtava tutkija on **Chao Mae Ling**. Hänestä tiedetään hyvin vähän, paitsi se, että hän on todennäköisesti vähintään 200-vuotias.

Huhut kertovat suuresta ja hyvin kätketystä muinaisten ihmisten sotilastukikohdasta, jossain päin Amerikan manteretta, jonka Megacorp valtasi ja jonne perustettiin sittemmin Tech-X.

## Megatech

Megatech on tunnettu kybernetiikkaan ja robotiikkaan keskittyvä alkujaan itä-aasiassa perustettu yritys. Se on myös yksi Tech-X:n pahimmista kilpailiijoista ja tunnetaan erityisesti androidien valmistajana.

Megatechin toimitusjohtaja on tekoäly **Fuji-6**, ja sen sijainti ja samoin yhtiön päärakennuksen sijainti on salaista tietoa. Megatechin toimipisteitä ja myymälöitä sijaitsee ympäri maailman.

## Unknown9

Unknown9 on tunnetun Utopaedia-virtuaalitietosanakirjan ylläpitäjä ja tunnettu totuuden puolestapuhuja. Unknown9 on julkaissut lukuisia shokeeraavia paljastuskampanjoita, joissa se on paljastanut korruptioita hallitusten ja suuryritysten ja muiden julkisuuden henkilöiden keskuudessa. 3000-luvun alkupuolella Unknown9 paljasti tekevänsä myös tuotekehitystä, ja jokainen tuotajulkaisu on ollut vähintäänkin eeppinen monitahoinen mediatempaus, jonka seurauksena on julkaistu markkinoita järisyttäviä tuotteita. Tuotteita on yleensä tehty rajallinen määrä, mutta ne on myyty uskomattoman halvalla hinnalla, tai joskus jopa jaettu ilmaiseksi. Tuotteet ovat keräilijöiden ja jälleenmyyjien hallussa, ja niiden hinnat ovat sittemmin nousseet pilviin ja niitä on myös vaikea saada käsiinsä.

Unknown9 pitää hallussaan äärimmäisen korkeaa teknologiaa, joka ylittää reilusti sen kilpailijat. Tämä on herättänyt närää kilpailijoissa, ja johtanut Unknown9:n maineen rivakkaan nousuun mystisenä altavastaajana, joka haluaa järkyttää markkinoita uhkaamalla isoimpien pelureiden asemaa. Unknown9 on kutakuinkin maailman vihatuin ja samaan aikaan rakastetuin suuryhtiö, mutta sen johtohahmo(t) ovat - syystäkin täysin hämärän peitossa.

Unknown9 on ottanut missiokseen erityisesti Megacorpin maineen ja vallan alasajon, jossa se on välillä onnistunutkin. Tästä syystä Megacorp on myös ottanut tehtäväkseen Unknown9:n täydellisen annihilaation, ja yhtiöt ovat kutakuinkin jatkuvasti sotajalalla. Toistaiseksi Unknown9 on kuitenkin onnistunut pysymään piilossa, ja ylläpitämään ja kasvattamaan vaikutusvaltaansa varjoista. Sen resurssit kuitenkin kalpenevat (ainakin liikevaihtoa tarkastelemalla) Megacorpin rinnalla, ja väitetään, että on vain ajan kysymys, koska Megacorp lyttää sen.

## Zerotech

Zerotech on alkujaan hakkereiden perustama ohjelmistotalo, joka lähti kehittämään laadukkaita implantteja palkkasoturimarkkinoille. Se on sittemmin kasvanut ja nykyään yksi suurimmista ja laadukkaimmista implanttien valmistajista. Sen tuotteet maksavat priimaa, mutta ovat hintansa väärti. Zerotech valmistaa myös kybernetiikkaa, robotteja ja drooneja ja androideja, sekä huippuluokan ohjelmistoja.

Zerotechillä on kaksi päämajaa, jotka molemmat sijaitsevat Mega New Yorkissa, poliisipiiri 13 ja piiri 37 alueilla. Zerotechin perustaja on hakkeriryhmittymä **Zer0**, jonka jäsenet **Murder**, **Sl33ze**, **Furryboi-69** ja **Σ7** ovat legendaarisia hahmoja Utopian hakkeripiireissä.

## Smichter

Smichter on maailman suurimpiin kuuluva raskaan sotilaskaluston valmistaja. Sen ydinliiketoimintana on raskaan sotilaskaluston kehitystyö, johon kuuluu tankkeja, tykistöä, hävittäjiä, lentottukialuksia, sotalaivoja, avaruusaseita ja massatuhoaseita. Se tunnetaan myös jalkaväen aseistuksen ja panssarien kehittäjänä, mutta tässä sillä on aina ollut pienempi rooli. Smichter oli se yritys, joka alun perin kehitti shokkiaseet. Pienaseiden kehittelyssä **ManHuntilla** on kuitenkin suurempi asema. Smichter on tunnetusti Megacorpin liittolainen, mutta samalla myös suurin vastustaja.

**Hallituksen Puheenjohtaja:** Rolf Smichter, yhtiön perustajan, Klaus Smichterin pojanpojanpojanpoika.

**Päärakennus:** New Texas Metropol, UMA, 5. Tasanne.

 

## Manhunt

Manhunt on maailman suurin henkilökohtaisten aseiden valmistaja. Se tehtailee aseita metsästykseen, itsepuolustukseen ja sotilas- ja harrastekäyttöön, ja valmistaa myös panssareita, taktisia asusteita ja erilaisia lisävarusteita. Manhunt tunnetaan roiseista mainoskampanjoista, joissa ei säästellä väkivaltaa, ja se on myös lanseerannut useita menestyneitä virtuaalipelejä, jotka ovat onnistuneesti kouluttaneet jo useita sukupolvia väkivallan jaloon taitoon. Manhunt on moraaliton yritys, joka kylvää tappavia aseita kaduille, ja jota kiinnostaa lähinnä omat taloudelliset intressit, ihmishenkien kustannuksella.

**Pääjohtaja:** Hans Wesson-Smith

**Päärakennus:** Germany Megacity, ER.

 

## Winchester Sports

Winchester Sports on urheilumaailman tunnetuimpia nimiä, joka kehittää erilaisten urheiluvälineiden lisäksi myös jonkin verran aseita. Sen liiketoiminnan pääpainona on kuitenkin suosituimpiin urheilulajeihin liittyvät varusteet ja lajien huippunimien mukaan nimikoidut oheistuotteet. 

**Pääjohtaja:** Olof Nykänen

**Päärakennus:** Mega Las Vegas, UMA.

 

## Von Krauer-Schantz corporation

Hyvin pieni yritys muihin verrattuna, joka silti on pysynyt vuosia pinnalla, lähinnä muutaman mainion tuotteensa ansiosta. Krauer-Schantz valmistaa lähes mitä vain aseista tyynyliinoihin ja jostain kumman syystä menestyy lähes kaikissa. He valmistavat myös monia tupakkamerkkejä, alkoholijuomia, lääkkeitä. Lista voisi jatkua loputtomiin.

**Pääjohtajat:** Edin Von Krauer, Jon Von Schantz

**Päärakennus:** The Metropol of Germany, ER.

## Starrco

Tähtien välisen matkailun ja siirtokuntien asuttamisen monopoliaseman saavuttanut yritys, joka hoitaa myös noin 60% maailmanlaajuisesta massakuljetusliikenteestä, ja sen omistuksessa onkin lukuisat lentoyhtiöt, mentroyhtiöt, taksiyhtiöt, ajoneuvovuokraus franchising nimet, sekä noin 75% rahtiliikenteestä. Starrcoon liikevaihto on samaa luokkaa Megacorpin kanssa, mutta jää kyllä jälkeen, jos lasketaan mukaan Megacorpin sisaryhtiöt. Sillä on kuitenkin erittäin paljon vaikutusvaltaa.

**Pääjohtaja:** Fred Starr

**Päärakennus:** New Texas Metropol, UMA, 5. Tasanne.

