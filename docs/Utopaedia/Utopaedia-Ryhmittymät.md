---
share: true
---
# {Utopaedia}{Ryhmittymät}

> Pelinkehittäjän muistiinpanoja
>
> Lahkojen ja organisaatioiden edut on aina ollut epätasapainossa. Tässä pitäisi pyrkiä vähän parempaan tasapainoon.
>
> Yksi ajatus voisi olla, etät edut on lahkoilla ja organisaatioilla aina sidottuja kiinteään määrään kokemuspisteitä, tai materiaalisiin tai immateriaalisiin hyötyihin, kuten saatavuus (Teknologiataso), varallisuus, tai varusteet. Taitotasot menee niin pienellä skaalalla nyt, että ei voi enää antaan suoraan plussia taitoihin, eli ei koulutusta, ellei sitä anna kokemuspisteinä.
>
> Jakauma voisi olla jotain tällaista:
>
> 20 kokemuspistettä (KP), josta vähennetään:
>
> - 5 per TEK (teknologiataso) (normaali 2, eli lasketaan erotuksen mukaan; TEK3 = 5KP, TEK4 = 10KP)
>
> - 5 per Varallisuus
>
> - 1-10 per varustus (hinta max ~1000 CR per piste)
>
> - 2 per 1 Kybernetiikkapiste
>
> Vakaumus ja Agenda aikalailla vastaisivat toisiaan, ja en lähtisi niitä pisteyttämään. Isompi pisteyttäjä sitten olisi Vaatimukset, eli miten helposti ryhmittymään voi kuulua. Järjestöillä voisi olla enemmän jäsenmaksu-tyyppistä hinnoittelua, ja sitten tosiaan nuo kykyrajat on ihan hyvä pitää, eli jotain peruskyvykkyyttä vaaditaan, että voi kuulua. Droppaisin myös nuo taitovaatimukset, koska ne on vähän ärsyttäviä.
> 
> **Lahko ja organisaatio v2**
> Annetaan sittenkin taitoasteita, mutta pidetään ne pieniä. Ajatus on , että taustasta voi tulla max 3 taitoastetta, ja ammatista/ryhmittymä voi nostaa tämän sitten max 4:ään. Ei me ruveta expiä mittaamaan per taito, menee säädöksi, eli pysytään vaan asteessa. 4 on aika kova (kyky +3, 87% vaikeusaste 10), eli sen enempää ei kyllä hahmonluonnissa voi antaa. expalla sitten paremmaksi.
> 
> Sen sijaan lähtisin vaan rajoittamaan ryhmittymän/ammatin edun niin että se on vaan +1 per valittu taito.
> 
> Voidaan edelleen käyttää pisteytystä etujen laskemiseen:
> Taitoaste = 5p
> TEK = 5p per TEK 2 ylittävä osa, max TEK 4.
> Varallisuus = 5p
> Varustus = 1-10 P (n. 1000CR per piste)
> 1 Kyberpiste = 2p
> Yhteensä saisi olla se 20 pistettä

Ryhmittymä antaa +1 jokaiseen listattuun taitoon.

## Lahkot

| d12  | Lahko                                 | Vaatimukset                                                  | Edut                                                         | Vakaumus                                                     |
| ---- | ------------------------------------- | ------------------------------------------------------------ | ------------------------------------------------------------ | ------------------------------------------------------------ |
| 1    | Viimeisen Lohikäärmeen Tulen Kantajat | Ruho +2, Notku +2.                                           | Taistelulajit, Taisteluvalmius, Karaistuminen, Väistäminen, TEK 2 | Älä koskaan käytä ampuma-aseita taistelussa.                 |
| 2    | E'Shara'n e'An-K'han                  | Alkuperä: Haltia                                             | Taistelulajit, Taisteluvalmius, Itsekuri, Erikoistuminen: Doi-K'han, TEK 2 | Esi-isien koodi                                              |
| 3    | Sob-Tro’goth Grind No’goth            | Alkuperä: Sumo-Troggi, Haba +4, Bodi +4                      | Nyrkkitappo, Karaistuminen, Urheilu, Uhkailu, TEK 2          | Tapa kaikki ei-mutantit                                      |
| 4    | Keep Earth Human                      | Alkuperä: Ihminen                                            | Ampumataito, Taisteluvalmius, Taktiikka, TEK 3               | Puhdista maapallo ei-ihmisistä keinolla millä hyvänsä.       |
| 5    | Pyhän Tulen Pilarien Profeetat        | Data +2, Psyko +0                                            | Teknologia, TEK 4, VL +1                                     | Teknologian kerääminen ja suojeleminen ulkopuolisilta        |
| 6    | Erämaan Soturit                       | Vihaa suuryrityksiä                                          | Ampumataito, Karaistuminen, Taktiikka, Eränkäynti            | Suuryritysten sortovallan alasajaminen ja joutomaan asukkaiden suojeleminen |
| 8    | PSI-Libera - Vapaat Telepaatit        | Alkuperä: Telepaatti, Karma +0 tai enemmän.                  | Lähitaistelu, Hämääminen, Hämärätyöt, PSI                    | Telepaattien vapaus                                          |
| 9    | Diskriminat Armada                    | Spiidi +4                                                    | Taisteluvalmius, Urheilu, Väistäminen, TEK 3                 | "Dodge Or Die"                                               |
| 10   | The Female Fighting Front             | Sukupuoli: Nainen, Pärstä +2                                 | Lähitaistelu, Ampumataito, Urheilu, TEK 3                    | Naissukupuolen ylivertaisuuden todistaminen maailmalle       |
| 11   | Maailmanlopun Ratsastajat             | Karma -2                                                     | Taisteluvalmius, Vaikuttaminen, 5 Kyberpistettä, TEK 3       | Toisen Maailmanlopun Tulemisen Edistäminen                   |
| 12   | Vendetta                              | Oikea asenne ja tulikoe. 50% tuloista pitää lahjoittaa Vendettalle. | Lähitaistelu, Urheilu, Kybertaidot, Väsääminen, Katutieto, Hämääminen | Anarkia                                                      |

### Viimeisen Lohikäärmeen Tulen Kantajat

Hyvin brutaali ja väkivaltaan luottava järjestö, johon kuuluu useita eri rotujen edustajia. Järjestön jäseniä on useimmissa suurkaupungeissa ja he liikkuvat yleensä öisin, heidän toimintaansa liittyy usein erilaisia rituaaleja. Lahkon jäsenet eivät käytä koskaan tuliaseita, vain ja ainoastaan erilaisia lähitaisteluaseita ja taistelulajeja. Jäsenet tunnistaa usein suuresta ja ainutlaatuisesta miekasta, jota he kutsuvat Lohikäärmeen miekaksi. Heillä on myös jonkinlainen lohikäärmettä esittävä tatuointi yleensä jossain näkyvällä paikalla, kuten kaljussa otsassa.

Lahkon jäseneksi hyväksytään yleensä kuka tahansa kyvykkyytensä todistava taistelulajien harrastaja. Jäsenyys ratkaistaan tulikokeella, johon kuuluu kaksintaistelu kuolemaan jonkun toisen pyrkyrin kanssa. Tulikokeen jälkeen jäsenet käyvät läpi pitkän ja tuskallisen koulutusjakson, jossa heille opetetaan mitä on olla Viimeisen Lohikäärmeen Tulen Kantaja. Koulutusjakson lopuksi hahmo sitoutuu valalla ylläpitämään lahkon koodistoa, johon kuuluu tärkeimpänä sitoumus olla ikinä käyttämättä tuliaseita taistelussa, sillä moinen on varsin epäkunnioitettavaa. Valan rikkomisesta seuraa luonnollisesti kuolemanrangaistus.

Vaatimukset:

Edut: 

Vakaumus: Älä koskaan käytä ampuma-aseita taistelussa.

### E’Shara’n e’An-K’han

**Suomeksi:** *Varjo-isien Seuraajat*

Tämä salattu, mystinen haltialahko on omistautunut haltioiden esi-isien tietojen ja taitojen tutkimiselle ja ylläpitämiselle. Lahkon jäsenet valitaan tarkan seulonnan perusteella kaikista haltioista ja lahkon jäsenyys on yleensä elinikäistä. Lahkolaiset elävät eräänlaisissa munkkiyhteisöissä, joissa he tutkivat muinaisia haltioiden kirjoituksia ja harjoittavat muun muassa haltioiden pyhää ja salattua taistelulajia Doi-K’hania.

Jokainen uusi jäsen joutuu yleensä noutamaan jostakin päin maailmaa jonkinlaisen pyhän reliikin, tai tiedonmurusen, jotta hänet hyväksytään täysvaltaiseksi jäseneksi. Muiden lahkolaisten pettämisestä seuraa yleensä karkoitus kaikista haltiayhteisöstä, sekä leimaaminen niinsanotuksi ”mustaksi haltiaksi”.

Liittyessään lahkoon, jäsen joutuu omaksumaan uudenlaisen elämäntavan, joka on tarkoin säädelty muinaisten kirjoitusten mukaan: Hänen täytyy rukoilla esi-isiään ja pyytää heidän pyhiltä Muinaisilta sieluiltaan siunausta aina hetkinä ennen valoa ja ennen pimeyttä. Hänen täytyy unohtaa kaikki maallinen, ymmärtää että ruumis on vain mielen ja ikuisuuden väline ja keskittyä olennaiseen; omaan sieluunsa ja mieleensä ja niiden vaalimiseen ja suojelemiseen haitallisilta luonnon tai luonnottomuuden vaikutuksilta.Hänen täytyy elää luonnon itsensä mukaisesti ja olla täysin riippumaton hänen itsensä ulkopuolisista tekijöistä. Varjo-isien lailla hänen täytyy ymmärtää ja nähdä oikea tie ja kävellä sitä silmät sidottuina, mutta luottavaisin mielin, välttäen kiusausta katsoa alas Paikkaan, jossa ei ole varjoja eikä valoa, vain eksyneiden kuihtuneet sielut!

Koodin käytännön toimivuus on eri asia ja se onkin aina ollut suosittu kiistelyn aihe lahkon sisällä. Käytännössä jokainen jäsen toteuttaa sääntöjä oman järkensä mukaan, mutta luonnollisesti PJ:llä on oma tulkintansa, mitä hänen ei välttämättä edes kannata kertoa pelaajalle.

### Sob-Tro’goth Grind No’goth

Eli yleiskielellä ”Suuret laskeumaihmiset, tappakaa ihmiset”. Ei sinäänsä mikään oiva nimi kultille, mutta siihen kuuluukin vain ja ainoastaan peikkoja ja tämän ”järjestön” yksinkertainen ja ainoa tavoite on tappaa, tuhota, murhata kaikki ihmiset maan päällä. Örkit ovat Peikkojen mukaan liian heiveröisiä ja pieniä kulttiin kuuluakseen. Harvoja poikkeuksia tiedetään. Suurin osa villeistä peikoista kuuluu tähän kulttiin ja moni autiomaassa sijaitseva peikkoyhteisö onkin kultin jäsen. Suurin osa jäsenistä on siis villejä peikkoja. Kultin tiedetään tekevän aina välillä iskuja pieniin ihmisyhteisöihin, mutta suurimpiin Metropoleihin he eivät koske. Kultin kannattajat tunnistaa vihreästä käsivarsinauhasta, jossa on murskatun ihmisen pääkallon kuva.

### Keep Earth Human aka KEH

Rasistinen globaali terrorijärjestö, joka väkivalloin ja erityisesti terrorismin keinoin yrittää pitää kaupungit ja koko planeetan yleensäkin puhtaana muista kuin puhtaasti ihmisistä. Lahkoon kuuluu vain ja ainoastaan ihmisiä. Heidän tunnusmerkkeihinsä kuuluu tummanruskea käsivarsinauha, jossa on valkoinen maapallo ja teksti "Keep Earth Human" näkyvillä yleensä useassa eri paikassa.

KEH:n jäsenet liikkuvat usein pienissä porukoissa valmiina kaikenlaiseen satunnaiseen väkivaltaan ja ottavatkin usein yhteen niin ei-ihmisistä koostuvien motoristien ja muiden jengiläisten kanssa, mutta myös kaikkien ei-ihmisiä riveihinsä ottavien järjestöjen kanssa.

Näiden ns. kannatusjäsenten lisäksi on olemassa varsinaisia organisoituneiden terrorisolujen jäseniä, jotka osaavat soluttautua valtaväestön keskuuteen ja pyrkivät aiheuttamaan kaaosta tarkoin suunnitelluilla terrori-iskuilla.

### Pyhän Tulen Pilarien Profeetat

Lyhyesti: *Profeetat*

Hyvin mystinen uskonnollinen järjestö, jonka tiedetään palvovan ja pitävän hallussaan hyvin korkeaa teknologiaa. Joidenkin heidän kirkkojensa huhutaan sisältävän muinaisten ihmisten ydinaseita. Yleisesti ottaen järjestö on aika rauhallinen kaikessa mitä tekee ja liittyminen tapahtuu usein jonkinlaisen palvelun muodossa järjestölle.

Järjestön tarkoitusperät ovat heidän omien sanojensa mukaan ylläpitää ja kehittää korkeateknologiaa - ja myös varjella sen joutumista vääriin käsiin, mutta maailmalla liikkuu kaikenlaisia huhuja heidän todellisista tarkoitusperistä. Yleinen käsitys kuitenkin on, että Profeetat, vaikka ovatkin vähän fanaattisia hihhuleita, ovat kuitenkin hyvää tarkoittava nössöjä, joita tuskin kannattaa ottaa vakavasti.

Todellisuudessa he ovat kuitenkin kartuttaneet valtavan omaisuuden ja omistavat suuria maanalaisia komplekseja, joissa vartioivat ahnaasti kaikkea haalimaansa tietoa ja teknologiaa. Nämä kompleksit ovat energia-asein ja voimahaarniskoin varustautuneiden puolisotilaallisten Pyhan Tulen Pilarien Pyhien Soturien vartioimia, eikä tunkeilijoita kohdella hellävaraisesti.

Profeettoihin voi liittyä ainoastaan syntymällä sinne, tai erityisen värväysprosessin kautta: Sinä et liity profeettoihin, vaan Profeetat kutsuvat sinut riveihinsä.

Profeetat ovat tunnetusti Maailmanlopun Ratsastajien vihamiehiä, ja sanotaankin että näiden kahden lahkon välillä on jo pitkään ollut jonkinlainen pyhä sota.

### Erämaan Soturit

Erämaan Soturit on joukko löyhästi organisoituneita puolisotilaallisia sissejä, jotka ovat päättäneet kerääntyä yhteen ja taistella sivilisaation korruptoitunutta kouraa vastaan. Lahko on alkujaan muodostunut yksinäisistä vaeltajista, jotka ovat Valottomien Vuosien lohduttomina aikoina kerääntyneet yhteisöihin, rakentaakseen turvapaikan itselleen. Korporaatioiden otettua Pohjois-Amerikan manner haltuun, he joutuivat häätämään useita tällaisia yhteisöjä pois sivistyksen tieltä, jolloin näiden yhteisöjen rippeistä muodostui vastarintaliike, joka sen jälkeen on taistellut korporaatioiden hirmuvaltaa vastaan.

Tätä nykyä lahkon jäsenet ovat levittäytyneet laajalti, ja vastarinta jatkuu edelleen kaikenlaisen sabotaasin, terrorin ja yleisen kiusanteon muodossa suurkaupunkien asukkaita ja Korporaation resursseja kohtaan. Autiomaalla matkatessa kannattaa pitää mielessä, että siellä elävissä yhteisöissä on aina joku, joka kuuluu Erämaan Sotureihin.

### PSI Libera - Vapaat telepaatit

PSI Libera, eli kansakielellä Vapaat Telepaatit, on maailmanlaajuinen telepaattien vastarinta- ja vapautusliike, joka pyrkii vapauttamaan telepaatit yhteiskunnan heille pakottamista kahleista. Heidän suurin päämääränsä on saada jostain päin maapalloa itsenäinen telepaattivaltio. Tämä ei tietenkään suuryrityksille, tai valtioille kelpaa, vaan he ovat tehneet kaikkensa kitkeäkseen pois kaiken telepaattivastarinnan.

PSI Libera on levittäynyt laajalle, ja vaikuttaa kaikkialla näkymättömällä läsnäolollaan. Suuryritysten vastalause, eli ns. Etsijöiden muodostama telepaatti-inkvisitio on yhtä lailla levittäytynyt kaikkialle missä vastustusta löytyy, pyrkien kitkemään pois kaiken vastarinnan.

PSI Libera on hyvin organisoitu ja onnistunut pitämään asiansa salassa. Lähes jokaisessa suurkaupungissa on vähintään pari PSI Liberan solua, sekä kosolti kannattajia.

Suuryritysten propaganda on tehnyt järjestöstä vaarallisen terroristijärjestön, mitä se ei suoranaisesti ole, vaikkakin järjestöllä on tilillään myös muutama harvinaisen verinen teko - kaikki toki vapauden ja tasa-arvon nimissä.

PSI Libera rekrytoi aktiivisesti kaikkia telepaatteja ja pyrkii erityisesti löytämään kaikki rekisteröimättömät telepaatit ennen Etsijöitä. Sisälle organisaatioon pääsee helposti, mutta vain harvat ja valitut pääsevät osaksi sisäpiiriä. He ovat avoimessa konfliktissa Etsijöiden ja muun virkavallan kanssa, mutta ei ole ennenkuulumatonta, etteikö myös vastustajien keskuudesta löytyisi heitä kohtaan rahtunen sympatiaa. 

### Diskriminat Armada

**Motto**: ”Dodge Or Die”

Diskriminat Armada on Anarchyn kaduilta alkunsa saanut jengi, joka sittemmin on laajentunut Pohjois-Amerikan mantereen laajuiseksi organisaatioksi, jonka jäsenet ovat toinen toistaan hullumpia militantteja adrenaliininarkkareita - eli siis melko tavallisia tyyppejä. He erottuvat muista ankaralla kunniakoodillaan, joka on kiteytettynä iskulauseeseen “Dodge or Die”: Älä käytä panssaria, pysy puhtaana, älä kieltäydy konfliktista.

Diskriminat Armadan jäsenet eivät milloinkaan, missään nimessä käytä minkäänlaista panssaria, he halveksuvat muita jotka vaeltavat kaduilla valtavat panssarit päällään. Edes suojavyöt, tai minkäänlaiset (lukuun ottamatta tavallisia vaatteita) panssarit eivät ole lahkolaisille sallittuja, sen sijaan he keskittyvät liikkuvuuteen, taktiikkaan, nopeuteen, sekä huippuunsa viritettyjen refleksiensä hiomiseen entistä täydellisemmiksi.

Osalla jäsenistä on psyykkisiä voimia, jotka auttavat heitä entistä enemmän, mutta suurin osa on ihan tavallisia ihmisiä tai haltioita, joita vain yhdistää sairauteen asti viety halu näyttää paremmuutensa tavalla, jota useimmat pitää hulluutena.

He myös vieroksuvat kyberneettisiä osia, vaikka ymmärrettävästi ovat valmiita myös parantelemaan itseään paremmuuden tavoittelunsa toivossa, mutta liian pitkälle vietynä itsensä ahnas parantelu voi johtaa kunniakoodirikkeeseen, ja siihen liittyviin vakaviin seuraamuksiin.

Jäseneksi pääsee läpäisemällä pääsykokeen, johon liittyy terveystarkastus, sekä perinteinen Kujanjuoksu, jossa joutuu kirjaimellisesti väistelemään luoteja ja muita projektiileja selviytyäkseen. 90% yrittäneistä kuolee, mutta selviytyneet otetaan avosylin vastaan sekopäiden yhteisöön, jossa on tarjolla vertaistukea, koulutusta, katto pään päälle ja kattavat mahdollisuudet kehittää itseään.

Jos jäsen jää kiinni valansa rikkomisesta, annetaan hänelle yksi mahdollisuus korjata tapansa - brutaalin rangaistuksen jälkeen. Jos hän pettää valansa uudestaan, julistetaan lahkon sisällä ihmisjahti, jonka tarkoituksena on metsästää ja julkisesti ja nöyryyttävästi teloittaa tämä varoituksena muille pettureille.

Lahkon jäsenet tunnistaa kirjainyhdistelmästä ”D.O.D” tai iskulauseesta ”Dodge or Die” jossakin näkyvällä paikalla.

### The Female Fighting Front (FFF)

The Female Fighting Front on radikaali puolisotilaallinen äärifeministinen liike, jonka kantavimpia ajatuksia on matriarkaalisen yhteiskunnan rakentaminen, ja nykyisen valta-asetelman täydellinen romahduttaminen. He tekevät usein kaikkensa nöyryyttääkseen miehiä, ja ovat valmiina äärimmäiseen väkivaltaan saadakseen haluamansa. FFF:n keskuudessa vallitsee myös hyvin voimakas meritokratia, ja jäsenet ovatkin usein keskenään hyvin kilpailunhaluisia, ja tapaavat muodostaa pieniä muutaman hengen tiiviitä soluja, jotka usein ottavat mittaa toisistaan.

FFF:n jäsenet suosivat yleensä joustavia, vartalonmyötäisiä panssareita, jotka heidän mukaansa hämäävät ja hämmentävät miespuolisia vastustajia,  mutta monet heistä on myös taitavia soluttautujia, jotka eivät pelkää käyttää mitä tahansa keinoja saavuttaakseen tavoitteensa, oli kyseessä sitten henkilökohtainen motivaatio, tai tuikitavallinen palkkasotilastehtävä.

FFF harjoittaa aktiivista rekrytointitoimintaa ja heidän jäseniään kannustetaan, järjestön omien tavoitteiden lisäksi, ottamaan osaa kaikenlaiseen henkilökohtaista, ja siten myös järjestön, mainetta kasvattaviin tempauksiin.

### Maailmanlopun ratsastajat

**Englanniksi: **Riders of the Apocalypse

Uskonnollinen lahko täynnä hulluja. Lahko tunnetaan myös nimillä ”RA:n lapset”, ”Pelastuspartio APOKA”, ”Jumalan sanansaattajat” yms. Lahkon perusaatteena toimii käsitys siitä, että Suuren Sodan piti olla Maailmanloppu, mutta jokin meni pieleen – jokin suurempi voima puuttui asiaan, jonkin toisen suuremman voiman kiusaksi – ja se suututti kolmannen suuren voiman, jota lahko kutsuu jumalakseen. Pääasiassa Maailmanlopun ratsastajat ovat täysiä sekopäitä, jotka ovat täynnä ristiriitaisia uskomuksia, joilla pyritään lähinnä perustelemaan järjetön väkivalta - eli ihan perus uskonto siis. Heistä ei pidetä. Heitä vieroksutaan. Hyvin useasti heitä päin ammutaan ilman varoituslaukausta, mutta on asia erikseen haluaako heitä ampua ja kannattaako heitä ampua. Kaduilla liikkuu huhuja, joiden mukaan RA on valtava maailmanlaajuinen järjestö, jolla on näppinsä pelissä kaikkialla. Heidän sanotaan valmistelevan Maailmanlopun ”uutta tulemista”. Totuus ei liene kaukan huhuista. RA:lla on tietty arvojärjestys, jonka mukaan jäsenensä pistävät. Järjestys menee alhaisimmasta ylöspäin: ”Palvoja”, ”Ratsastaja”, ”Saarnaaja”, ”Pastori” ja ylimpänä, eli johtajana ”Kardinaali”. Arvossa ylenee, tehtyään ”palveluksia” järjestölle. Periaatteessa kuka vain voi olla RA:n ”Palvoja”, mutta vasta todistettuaan vakaumuksensa asialle, hän ylenee Ratsastajaksi. Suurempien arvoluokkien jäsenien tiedetään olevan enemmän koneita kuin ihmisiä.

Lahkon jäsenet tunnistaa punaisesta, metallisesta rististä, johon on kaiverrettu sienipilvi. Rakennukset taas tunnistaa punaisesta lipusta, jossa on sienipilvi taustalla, sekä kaksi mustakaapuista luurankoratsastajaa mustien hevosten (lue: sukupuuttoon kuolleiden, outojen otusten) selässä.

Alussa pelaaja on Ratsastaja, jolloin hän saa lahkon normaalit edut ja haitat – ellei PJ sitten toisin määrää.

### Vendetta

Vendetta on kovan linjan anarkistiryhmittymä, jonka juuret juontavat Anarchyn alkuperäiseen kansannousuun. Anarchyn iloisilta kaduilta lähtenyt jengi on laajentunut lähes kaikkiin Pohjois-Amerikan suurimpiin asutuskeskuksiin, joissa se pyrkii ajamaan järjestäytyneen yhteiskunnan takaisin ihmiskunnan luonnolliseen olotilaan: täydelliseen kaaokseen.

Järjestön aatemaailman ja toimintatapojen vuoksi Vendettaa pidetään viranomaisten ja suuryritysten keskuudessa vaihtelevasti joko yhdentekevänä huligaanien roskasakkina tai terroristijärjestönä.

Oman propagandansa mukaan Vendetta pyrkii puolustamaan pientä ihmistä auktoriteetteja, alistavia valtarakenteita ja ahneita suuryrityksiä vastaan keinoja kaihtamatta. Näyttävimmillään jengin iskut ovatkin poliisiasemien pommituksia, vankileirien joukkopakojen organisointia sekä suuryritysten laitosten sabotointia. Ruohonjuuritasolla jengiläiset kuitenkin lähinnä pieksevät slummilordeja, kivittävät poliisiautoja sekä vittuilevat korporaatioiden valkokaulustyöläisille, keinoja kaihtamatta. 

Anarkistisen aatteensa vuoksi Vendettan organisaatiohierarkia on täysin olematon. Käytännössä järjestö koostuu yksittäisistä itsenäisistä soluista, jotka toimivat joko paikallisella tasolla tai Utopia-verkossa. Yksittäiset solut kommunikoivat keskenään ja suunnittelevat suuremmat iskunsa anarkistien ylläpitämässä anonyymissä ANONET-aliverkossa. Tavallisten huligaanien lisäksi järjestöön kuuluukin suuri määrä kiilusilmäisiä vaahtosuisia anarkistihakkereita, joiden ansiosta merkittävä osa Vendettan repertuaaria ovat myös erilaiset verkkohyökkäykset järjestäytynyttä yhteiskuntaa vastaan.

Vendettan tunnus on musta lippu, johon on spray-maalattu ympyrän muotoisen kehän sisälle ylösalainen A-kirjain.

**Edut**: Ryhmän jäsenenä pääset osallistumaan erilaisiin ryyppy ja rellestysbileisiin, ja saat suhteellisen helposti värvättyä muutaman anarkistin avuksi kaikenlaisille kolttosille, varsinkin jos samalla voi taistella yhtiöiden ylivaltaa vastaan.

**Vakaumus: **Kuolema Korporaatioille, alas Orjuus ja Sortovalta! Anarkiaa!

## Järjestöt

| d10  | Järjestöt                      | Vaatimukset                                                  | Edut                                                         | Agenda                                                       |
| ---- | ------------------------------ | ------------------------------------------------------------ | ------------------------------------------------------------ | ------------------------------------------------------------ |
| 1    | Tcherno-Tro'goth               | Alkuperä: Troggi. Omistaa aseen ja ajoneuvon.                | Ampumataito, Ajotaito, Eränkäynti, Hämärätyöt                | Klaanin etu ja selviytyminen on tärkeintä.                   |
| 2    | Kauppiain Kilta                | Data +3, Karuus +3. 10% tuloista tulee osoittaa killalle.    | Kaupankäynti, Esiintyminen, Vaikuttaminen, VL +2, TEK 3. Kiltalaina. | Kerryttää varallisuutta kaikin mahdollisin keinoin.          |
| 3    | Salamurhaajien Kilta           | Jäsenen suositus. Tulikokeen läpäisy. 20% provisio killan töistä. Älä hiisku killasta ulkopuolisille. | Ampumataito, Hiiviskely, Hämärätyöt, TEK 3, VL +1.           | Killan motiivit ovat mysteerin peitossa. Mutta kiltalaisilla on aina omat agendansa. |
| 4    | Raunioiden Sudet               | Data +3                                                      | Teknologia, Eränkäynti, Väsääminen, TEK 3, VL +1             | Muinaisaarteiden etsiminen ja myyminen eniten maksaville     |
| 5    | Helvetin Herravasarat          | Ruho +2, Ajoneuvo ja helvetillinen asenne.                   | Nyrkkitappo, Ampuminen, Ajotaito, Hämärätyöt                 | Suuryritysten, porvareiden ja nörttien muilutus.             |
| 6    | Etsijät                        | Telepaatti. Psyko +3, Karma -2 tai vähemmän. Täydellinen uskollisuus järjestölle ja sen rahoittajille. | Taisteluvalmius, PSI, TEK 4, VL +2                           | Rekisteröimättömien telepaattien kiinniotto ja toimittaminen Suuryritysten haltuun. |
| 7    | National Warfare League (NWFL) | Ruho +1, Notku +1, Spiidi +1, Psyko +1, Skarppi +1, Vähintään 4 taitoastetta Taistelussa. Maineen ylläpito, kutsunnat. | Ampumataito, Taisteluvalmius, Taktiikka, Johtaminen, TEK 3, VL +1. Ilmainen NWFL Mk4 Lil' Boy ja NWFL luotiliivit, **tai** NWFL sotilaspanssari | UMA:n sotilaallisen itsenäisyyden edistäminen ja maineen kerääminen palkka-armeijana. |
| 8    | The New York Gunslingers (NYG) | Spiidi +3, Skarppi +3, Karuus +1, Ampumataito 2, Taisteluvalmius 2 | Ampumataito, Taisteluvalmius, Esiintyminen, TEK 3. Ilmainen NYG nanoarmor nahkarotsi | NYG:n kunnian ja maineen ylläpitäminen ja edistäminen; huomion ja kuuluisuuden kerääminen kaikin keinoin. |
| 9    | MERC                           | Ei huonoa mainetta. Voit kuulua mihin tahansa ryhmittymään, MERCiä ei kiinnosta. | Jäsentason mukaan kasvavat edut (TEK-taso ja muut palvelut)  | ?                                                            |
| 10   | GMU                            | Jäsenmaksu, provisiomaksu                                    | TEK 3/4 (Välinevuokra)                                       | Tienaa liitolle rahaa.                                       |

### Tcherno-Tro’goth

Motoristijengi, joka koostuu vain örkeistä. Jengillä ei ole oikeastaan mitään suurta päämäärää, he vain yrittävät selviytyä maailmassa, jossa heitä ei hyväksytä. Heitä sijaitsee vähän joka puolella maailmaa. Jengiläiset tunnistaa yleensä punaisesta otsanauhasta, jossa on radioaktiivisuusmerkki, sekä teksti ”Dga’oth” – ”Vaeltaja”. Muiden jengien suhtautuminen heihin vaihtelee, mutta yleensä he tulevat toimeen muidenkin jengien kanssa, toisinaan taas eivät.

### Kauppiain Kilta

Kauppiain kilta on itsenäisten kauppiaiden epävirallinen liittouma. Se pyrki luomaan tasapainoa maailmaan, järkyttämällä suuryritysten monopoliasemaa eri kaupan aloilla. Kilta rekrytoi aktiivisesti eri alojen yrittäjiä riveihinsä, tarjoten koulutusta ja rahoitusta heidän unelmilleen. Kiltaan pääsyssä on kuitenkin tiukat kriteerit, eikä ketä tahansa saviaivoa hyväksytä, vaan henkilö tulee osoittaa oma-aloitteisuutta, motivaatiota ja lahjakkuutta yrittäjyydessä. Jäsenyydellä on kuitenkin merkittävät edut, ja se voi olla juuri se ponnahduslauta, jota tarvitset luodaksesi oman kauppaimperiumisi.

Useimmissa suurkaupungeissa on kauppiain killan toimistoja, jotka ovat lähinnä suurehkoja varastorakennuksia, joita vartioivat robotit ja automaatipuolustusjärjestelmät, ja pienimmässäkin tuppukylässä on vähintään yksi järjestön jäsen. Killan jäsenillä on yleensä hyvin kattava lista erilaisia kontakteja eri puolilta maailmaa, lähinnä kauppatavaran toimittajia, mutta mahdollisesti muitakin.

Kilta voi myöntää jäsenilleen lainaa jopa 1 000 000 CR asti, mutta siinä on 1-10% kuukausittainen korko. Lainan myöntäminen vaatii yleensä vakuuksia, eli kiinteää omaisuutta, tai arvotavaraa lainan summaan asti, mutta poikkeuksia on joskus tehty, jos onnistuu vakuuttamaan lainavirkailijan. Lainaneuvotteluista odotetaan myös paljon, ja se on killan hallintovirkailijoille suurta viihdettä, ja jokainen neuvottelu taltioidaan ja arkistoidaan referenssimateriaaliksi. Jos et onnistu viihdyttämään virkailijaa riittävän intensiteetin neuvotteluilla, saatat pahimmassa tapauksessa menettää killan jäsenyyden.

| Lainan määrä (CR) | Korko     | Maksuaika |
| ----------------- | --------- | --------- |
| 1 000 000         | 1% / kk   | 12kk      |
| 500 000           | 2% / kk   | 12kk      |
| 250 000           | 4% / kk   | 10kk      |
| 100 000           | 6 % / kk  | 8kk       |
| 50 000            | 8 % / kk  | 6kk       |
| 10 000            | 10 % / kk | 4kk       |

### Salamurhaajien Kilta

Tämän järjestön jäsenet eivät yleisesti tunnusta olemassaoloaan, eikä heidän jäseniään ole helppo tunnistaa yleisen massan joukosta, rodultaan jäsenet voivat olla aivan mitä vain. Uusille jäsenille on aina jokin koe, jonka he joko läpäisevät, tai kuolevat. Jäsenille taas on tarjolla huikeita etuja, kuten tuntuva alennus joissain liikkeissä, kokoajan päivittyvä lista ihmisistä, jotka kaipaavat nk. ”aikaista eläkkeelle jääntiä”, sekä ikuinen turvapaikka. Jos jäsen pettää kollegansa, on vain yksi rangaistus: Julkinen teloitus. Killan jäsenillä ei ole mitään tiettyä tunnusmerkkiä, luultavasti jäsenrakennusten ovilla on sormenjälkitunnistimet tai jotain vastaavaa, joilla jäsenet tunnistetaan.

### Helvetin Herravasarat

Lähes joka puolella maailmaa kannattajia kerännyt, hyvin brutaali moottoripyöräjengi, johon voi kuulua kuka vaan, alkuperään katsomatta. Heidät tunnistaa helposti röyhkeästä, kovaäänisestä asenteesta, sekä Liekehtivän Vasaran tunnuksesta, joka on usein tatuoituna näkyvällä paikalla.

Helvetin Herravasarat luottavat luodin ja nyrkin voimaan ja usein halveksuvatkin Telepaatteja, hakkereita ynnä muita heikkoja olentoja, jotka tekevät elääkseen jotakin muuta kuin riehuvat ja rellestävät.

Helvetin Herravasaroiden tavoitteensa on luoda maailmaan täysi anarkia, eikä olekaan mikään ihme, jos joku jengin jäsen pidätetään pelkästä kadulla kävelemisestä. Helvetin Herravasarat ovat usein mukana kaikenlaisessa rikollisessa toiminnassa, jolla on helppo rahoittaa jengin olemassaoloa.

Jengiin liittyminen vaatii yleensä pitkäjänteisen tutustumisen johonkin paikalliseen jengin haaraan, ja erityisesti sen jäsenten suosioon pääsemistä. Tovin jälkeen pyrkyri voi päästä koejäseneksi, jolloin joutuu yleensä hoitamaan kaikenlaisia paskaduuneja, mutta jos vain selviää hengissä, niin voi yletä perusjäseneksi. Perusjäsenyyden lisäksi on vielä kaksi porrasta: johtoporras, sekä haaran johtaja. Haarojen johtajat puolestaan ovat keskenään näennäisesti tasaveroisia.

Jäseniltä odotetaan oma-aloitteisuutta, tottelevaisuutta, sekä jengin bisneksien hoitamista kylmällä ja rautaisella otteella. Jos jengi tarvitsee apua, siitä ei voi kieltäytyä.

### Raunioiden sudet

Järjestö sai alkunsa muutamasta yksilöstä, jotka itsepintaisesti kolusivat vanhojen kaupunkien raunioita etsien jotain hyödyllistä käyttötavaraa, mutta toivat mukanaan läjän muinaisia reliikkejä, ydintuhon jäljiltä selvinneitä rippeitä menneisyydestä. Kävi ilmi, että monille  Nykyään järjestöön kuuluu satoja, ellei tuhansia jäseniä, jotka vaaroista huolimatta vaeltavat syvälle radioaktiivisille alueille, etsiäkseen tietoa esi-isistään ja heidän kulttuuristaan - siinä toivossa, että heidän käsiinsä osuisi todellinen muinaisen maailman aarre, palanen harvinaista teknologiaa, tai jotain muuta vastavaa.

Järjestön tehtävä on kerätä yhteen mahdollisimman suuri määrä tietoa ja toimeksiantoja. Monet rikkaat keräilijät tai joskus jopa organisaatiot ovat kiinnostuneita erilaisista muinaisesineistä ja ovat mielellään palkkaamassa Raunioiden Susia tähän hommaan, näin rahoittaen järjestön ja sen jäsenten toimintaa.

### Etsijät

Etsijät on maailmanlaajuinen suuryritysten muodostama ja rahoittama organisaatio, jonka tarkoituksena on etsiä rekisteröitymättömiä telepaatteja ja huolehtia siitä, että he menevät telepaattirekisteriin, tai vaihtoehtoisesti värvätä heidät Etsijöiden, tai organisaation rahoittajiin kuuluvien tahojen palkkalistoille. Etsijöille annetut ohjeet ovat yksinkertaiset: Mikäli kohde ei suostu yhteistyöhön, tämä tulee ampua hengiltä.

Organisaatio antaa jäsentensä suorittaa työnsä itsenäisesti, ilman minkäänlaista ulkopuolista kontrollia, mutta toisaalta suojaa selustansa pakollisen telepaattirannekkeen lisäksi etälaukaistavan sydämen viereen asennetun pommi-implantin avulla.

Etsijän työ on provisioluonteista, ja mitä vaarallisempi yksilö, sitä suurempi palkkio sen kiinniottamisesta. Värväyksestä annettava palkkio voi olla jopa kymmenkertainen kuolleeseen telepaattiin verrattuna.

Etsijät tekevät varsinaisen työnsä ohessa usein monenlaista sivubisnestä esim. PSI-blokkaajina, yritysvakoojina, neuvottelijoina tai ihan vain palkkasotilaana.

Etsijänä oleminen on mahdollista vain ihmistelepaateille, tai haltioille, joilla on PSI-voimia. Siinäkin tapauksessa heidän tulee pystyä hallitsemaan ESP-voimia.

### National Warfare League (NWFL)

NWFL on Pohjois-Amerikan suurin vapaa sotilasmahti, massiiviseksi paisunut itsenäinen organisaatio, joka on keskittynyt sodankäynnin jalon taidon ylläpitämiseen ja kehittämiseen. NWFL tarjoaa kaikille halukkaille tarkoitusta elämään, sotilaallisen kurin ja veljeyden kulttuurin, sekä rutkasti aseita, joilla räiskiä kaikkea mikä liikkuu. He eivät toki kannata murhanhimoista ja satunnaista lahtausta, vaan perustavat kaiken tekemisensä yhteisöjen suojeluun ja puolustamiseen, toki oikeutettua tappamista unohtamatta.

NWFL sai alkunsa syrjäseutujen sotahulluista, jotka järjestivät 2800-luvulla mittavia yhteenottoja sotilaallisen urheilun nimissä. 3000-luvulle mennessä urheiluinto on muuttunut järjestelmälliseksi haluksi laajentua ja kasvaa maailman suurimmaksi sotilasorganisaatioksi. NWFL onkin ehkä maailman kuuluisin palkka-armeija, joka kuitenkin peräänkuuluttaa poliittista sitoutumattomuuttaan: He tekevät periaatteessa töitä kenelle vain, kunhan hinta on oikea.

NWFL on alkuajoistaan laajentanut toimenkuvaansa tuotekehitykseen, johon kuuluu tottakai NWFL:n logolla varustettuja trademarkattuja aseita ja panssareita ja kaikenlaista muuta krääsää. Joidenkin mielestä NWFL on ainoa varteenotettava este sille, miksi Pohjois-Amerikassa ylipäänsä on enää itsenäisiä kaupunkeja.

NWFL:n sotilaita löytääkin usein notkumasta MERC:n toimistolta, vartioimassa tai saattotehtävissä, tai ihan vain kiillottamassa asettaan lähibaarin nurkkapöydässä.

Jäsenet tunnistaa yleensä vihreästä, tai mustasta baretista, jossa on NWFL:n logo – sekä tietysti raskaasta asearsenaalista. Useimmissa kaupungeissa, tai niiden lähistöllä on myös vähintään yksi NWFL:n sotilastukikohta. Heillä tiedetään olevan pienehkö avaruuslaivasto, sekä erittäin mittavat maavoimat, ja yli neljä miljoonaa aktiivista jäsentä, joista jokainen on huippukoulutettu sotilas, useimmiten useammassa polvessa.

### The New York Gunslingers (NYG)

Tämä New Yorkin uloimmilla piireillä majaansa pitävä varsin tunnetuksi noussut jengi on yksi vaarallisimmista ja vaikutusvaltaisimmista Ei-motoristi-jengeistä. New York Gunslingers:in jäsenet, eli lyhyesti NYGit, ovat periaatteellisia aseenheiluttajia – kuten varsin moni muukin, ja heidän tyylinsä on käyttää kahta pistoolia samanaikaisesti – ja näyttää coolilta. Sanotaan, että jengin juuret syntyivät Pimeinä aikoina, jolloin nykyisten Megalopolien tilalla oli vain raunioita ja raadonsyöjiä. NYGit ovat yleisesti ylpeää porukkaa, ja heidät tunnetaankin äkkipikaisuudestaan, sekä taidostaan käyttää kahta pistoolia samanaikaisesti – ja vielä kohtuullisella tarkkuudella. Nykyään jengi on alkanut laajentua myös muihin asutuskeskuksiin, mutta suurimmaksi osin heitä löytää New Yorkin huonommilta piireiltä, raunioituneista rakennuksista ja baareista. Heillä tuntuu olevan jonkinlainen periaate näyttää taitojaan kaikille ja todistaa paremmuutensa – oli sitä eli ei. Pahimmillaan nämä taidonnäytteet ovat johtaneet (NYGin häviön jälkeen) suuren mittakaavan jengisotiin. Jäsenet suosivat kevyitä ja tyylikkäitä panssareita. Jäsenet tunnistaa NYG:n custom-tehdystä ja jengin tunnuksilla varustetusta Mustasta, tyylikkäästä nahkatakista.

### MERC

Maailmanlaajuinen ja yleisesti varsinkin sotilaspiireissä tunnettu palkkasoturijärjestö, joka tarjoaa kelle tahansa ohikulkijalle tehtäviä, joiden palkkiot voivat olla hyvinkin suuret. Asiakkaat, eli tehtävien tarjoajat voivat olla hyvin usein jopa suuryrityksiä. Joidenkin mukaan tämä järjestö on lähestulkoon helpoin tapa tienata suuria summia rahaa pienessä ajassa – mikäli on valmis riskeeraamaan henkensä ja vähän muutakin…

Järjestössä voi olla joko virallisena, tai epävirallisena jäsenenä, jäsenenä olemisessa on luonnollisesti tiettyjä etuja, eikä liittyminen maksa mitään, mutta se edellyttää muutaman tehtävän onnistunutta suoritusta. Jäsenetuihin kuuluu muun muassa mahdollisuus ostaa MERC:n omista varastoista aseita ja varusteita kohtuullisella hinnalla, elinikäinen tilaussopimus kuukausittain ilmestyvän ”Guns & Babes” –lehden kanssa, sekä muutamia ilmaisia vekottimia liittymisen yhteydessä (esim. tarroja, laserosoitin, bobble-head maskotti, avaimenperä jne.). Lisää tietoa saa järjestön Utopia-verkoston sivuilta: utopia.MERC.kicks.ass.

MERCin toimipisteet vaihtelevat monikerroksisista high-tech komplekseista kevyisiin automatisoituihin päätehotelleihin. Joka tapauksessa tilojen funktionaalisuus on yleensä sama: Henkilö tai tiimi voi selailla tiloissa jatkuvasti päivittyviä tehtävälistoja, ja valita sieltä mieleisensä. Suunnittelut hoidetaan usein lähipubin nurkkapöydässä, mutta jotkut toimitilat tarjoavat neuvotteluhuoneita jäsenten käyttöön, sekä virvokemyyntiä. 

MERCin varustemyynti tapahtuu joko etämyyntinä tai toimipistekohtaisesti paikan päällä. Jäsenille myytävien varusteiden kattavuus on yleensä melko hyvä (TEK 3), ja pidempiaikainen jäsenyys voi avata ns. Premium-valikoiman (TEK 4).

Jäsenille on lisäksi tarjolla moderni MERC-applikaatio, joka kulkee kätevästi mukana vaikka omassa holottimessa, joka tarjoaa entistä monipuolisemman tavan tehdä töitä.

MERC ei yleensä karsasta ketään, mutta poikkeustapauksissa henkilö voi saada porttikiellon järjestön tiloihin.

> **Huom.** MERC:n täysjäsenyys voidaan ansaita vasta pelin aikana, jos hahmo suorittaa järjestölle vähintään yhden onnistuneen tehtävän.



### Global Mercenary Union

**Lyhenne:** *GMU*

GMU, eli palkkasotilaiden ammattiliitto on järjestö, jonka virallisena tarkoituksena on valvoa liiton jäsenien etuja ja palvella heitä kaikin mahdollisin tavoin. GMU on nimenomaan palkkasotilaiden ammattiliitto ja monet tämän alan harjoittajat ovatkin liiton jäseniä.
Liittyminen on melko yksinkertaista: Astellaan yhteen GMU:n toimistoon, ilmoitetaan potentiaalinen mielenkiinto liittymisen suhteen, maksetaan liittymismaksu, sekä annetaan liitolle kattavat henkilötiedot. Liitto harjoittaa myös värväystoimintaa. Varmistus liittymisestä tulee parin päivän kuluessa, mikäli liitto katsoo halukkaan liittyjän kelvolliseksi. Ja näinhän useimmiten on. Vastineeksi liittymisestä liitto tarjoaa jäsenen käyttöön omia resurssejaan, kuten välinevuokraamon, maksullisen informaationhakujärjestelmän, sekä töitä liiton kautta.

Näin yksinkertaista liiton jäsenenä oleminen ei kuitenkaan ole, sillä vastineeksi palveluksistaan jäsenen on joka kuukausi maksettava kuukausittainen jäsenmaksu. Jäsenmaksun lisäksi jokaisesta liiton kautta suoritetusta tehtävästä menee 5% palkkio liitolle, sekä jokaisesta liiton ulkopuolelta saadusta tehtävästä 10% palkkio. Jäsen on velvoitettu ilmoittamaan kaikki tulonsa liitolle. Ilmoittamatta jättämisestä saattaa seurata sanktioita. Mikäli jäsen ei jostain syystä kykene maksamaan kuukausittaista jäsenmaksua, niin on hänen luovutettava omaisuuttaan, tai mitä tahansa summan korvaukseksi kelpaavaa, esim. aseita, kiinteistöjä, elimiä. Maksukyvyttömyys tarkoittaa, että liitto joutuu motivoimaan jäsentään erinäisin tehokkaiksi katsomin keinoin. Mikäli jäsen ei halua enää kuulua liittoon, hänen täytyy maksaa 100 000 CR:n eroamismaksu, muuten jäsenyys on elinikäistä. Tämä ilmoitetaan pienellä präntillä jäsensopimuksessa, ja on joskus jäänyt joltain huomaamatta, mikä on toki harmillista.

Jäsen voi myös yhdellä puhelinsoitolla saada liitolta yhden palveluksen, joka voi vaihdella talon polttamisesta häiriötekijän järjestämiseen pankin eteen 3 minuutin varoitusajalla, mutta jokainen palvelus edellyttää vastapalvelusta, joka on suhteutettu jollakin tavalla alkuperäisen palveluksen suuruuteen. Vastapalvelusta voidaan vaatia koska tahansa ja kieltäytyminen, tai kyvyttömyys tai epäonnistuminen palvelussa tietää sanktioita, sekä mahdollisesti lisämotivointia.

Liitolla ei ole varsinaisia työntekijöitä, vaan useimmat liiton työntekijät koostuvat jäsenistä, jotka ovat liitolle palveluksia pystyssä. Toki liitolla on oma eliittinsä ns. ”vaikeita tapauksia” varten. GMU:lla on aina olemassa keinot ottaa yhteyttä jäseneen tarpeen vaatiessa.

Huom. GMU:n jäsen voi olla kuka tahansa, huolimatta jäsenyydestä muihin organisaatioihin.

**Vaatimukset**: 1000CR jäsenmaksu (maksetaan aloitusrahoista), 1000CR kuukausittainen jäsenmaksu, 5% provisio liiton tehtävistä ja 10% provisio liiton ulkopuolisista tehtävistä.

**Edut**: Välinevuokra (10% normaali (saatavuuden mukaan) hinta/vrk, kadonneiden varusteiden korvaus 150% normaali hinta), ”auttava puhelin”, informaatiopalvelu, tehokas työnvälitys ym. pientä kivaa. TEK 3, välinevuokralla TEK 4.