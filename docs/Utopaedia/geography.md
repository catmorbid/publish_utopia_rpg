---
share: true
---
# Maantieto

## Pohjois-Amerikka

## Etelä-Amerikka

## Keski-Eurooppa

## Pohjois-Eurooppa

## Venäjä

### Historia

#### Neuvosto-Venäjän Neo-Kommunistinen Imperiumi

Neuvostovenäjän Neo-kommunistinen Imperiumi (The Soviet Russian Neo-Communist Empire [SRNE]), eli lyhyesti Neuvostoimperiumi, oli ennen Suurta Sotaa yksi maailman suurvalloista. Neuvostoliiton tuhkista noussut Venäjän valtio muuttui 2100-luvulla putinistien johdolla suurvallaksi, joka oli verrattavissa entiseen Neuvostoliittoon sen kulta-aikoina. Uusi Venäjä valloitti suuria määriä entisen Neuvostoliiton alueita, halliten lähes koko Itä-Eurooppaa, ja oli aktiivisesti mukana maailmanpolitiikassa ja tunnettiin erittäin aggressiivisena kiihkoilijana, joka ei osoittanut pelkoa tai nöyryyttä kenellekään.

Neuvostoimperiumia pidetään yhtenä Suuren Sodan aloittajaosapuolista, sillä se aktiivisesti ja häikäilemättä hyökkäsi muiden valtioiden kimppuun – milloin milläkin verukkeella - sekä, vakoili, teki sabotaasia, julisti törkeää propagandaa ja julkisesti loukkasi muita valtioita. Neuvostoimperiumi ehti valtakautensa aikana rikkoa jokaikistä globaalia lakia ja sopimusta useaan kertaan, eikä sitä selkeästi kiinnostanut mitä muut ajattelivat sen toimista. 

Neuvostoimperiumin alueella ihmisoikeuksia tai moraalikäsitteitä ei yksinkertaisesti ollut olemassa. Siellä ihannoitiin yli-ihmisaatteita ja koneen valtaa ihmisen yli, eikä yksilön kärsimyksellä ollut mitään merkitystä suuremmassa mittakaavassa. Tunteet koettiin haitallisiksi ja niistä haluttiin eroon. Totuus Neuvostoimperiumista jäänee ikuisiksi ajoiksi salaisuudeksi, sillä ennen sotaa Neuvostoimperiumi oli tarkasti eristetty muusta maailmasta, ja vain Neuvostimperiumin Mediavalvontakomitean hyväksymä valtion ulkopuolinen audiovisuaalinen tuotos oli vapaasti ja laillisesti kansan nähtävillä. 2160-luvulla tämä johti siihen, että Neuvstoimperiumi kytkettiin irti maailmanlaajuisesta tietoverkosta, ja kansalaisten käyttöön rakennettiin oma, Neuvostoimperiumin hallitsema tietoverkko ”Kansalaisen Palvelija 2.0”, joka ei ollut kytkettynä muuhun maailmaan. Yhteydenpito ulkomaailmaan oli kuolemanrangaistuksen uhalla kiellettyä ja sitä valvomaan oli perustettu oma poliisijaos.

Neuvostovenäjän Imperiumi oli aktiivisesti mukana myös avaruuden valloituksessa. Sillä oli oma avaruuslaivasto ja lukuisia sotilaallisia avaruusasemia, sekä joitain siirtokuntia. Neuvostimperiumi sai valeyhtiöitä hyväksikäyttäen keploteltua itselleen myös melko mittavan osan Marsia sen siirtokunta-aikojen alkupuolella. Marsin julistauduttua itsenäiseksi 2222 menetti Neuvostoimperiumi muiden valtioiden tapaan osuutensa punaisesta planeetasta.

Vuonna 2283 Neuvostoimperiumi tuhoutui muun maailman mukana.

#### Suuri Sota

Suuren Sodan aikaan Neuvostovenäjän Neo-kommunistinen Imperiumi oli mahtava valta, jota pelättiin ja kunnioitettiin kautta maailman. Se oli myös maailman kenties toiseksi suurin sotilasmahti, ja sen nousu 2100-luvulla oli yllätyksekäs ja pelottava käänne maailmanpolitiikassa. Kommunismin uusi aalto iski maailmaa vasten kasvoja, ja sillä oli nyrkkirauta ja ydinohjuksia.

Kun ensimmäiset ohjukset laukaistiin, oli Venäjä jo varmistanut vihatuimman valtion aseman koko maailmassa. Se yritti kaikkensa puolustautua valtavalta ohjusmereltä, joka iskeytyi kohti Venäjän strategisia kohteita ja suurimpia asutuskeskuksia, mutta joskus liika on liikaa. Ydintuho Venäjän ydinalueilla oli järkyttävä. Moskovaan pelkästään iskeytyi 1000 megatonnia silkkaa tuhoa (vrt. Hiroshima 13 kilotonnia, Nagasaki 20 kilotonnia), joka pyyhki koko kaupungin maailman kartalta. Maailma ei ehtinyt todistamaan Venäjän tuhoa, sillä samanaikaisesti myös muu maailma pimeni, sillä Neuvostoimperiumilla oli kuitenkin suurin yhden valtion hallussa pitämä ydinarsenaali.

Venäjään kohdistuva tuho oli niin mittava, että vasta 2600-luvulla Venäjän laskeuma alkoi tasaantumaan. Siinä vaiheessa Euroopassa oltiin jo hyvää vauhtia jälleenrakennuspuuhissa ja Amerikassakin oltiin jo ryömitty ulos koloista. Venäjän Valtion tärkeimmät elimet olivat tuntemattomassa paikassa, eikä tähän päivään asti ole varmuutta heidän kohtalostaan. Venäjän sanotaan olevan täynnä sotilastukikohtia ja bunkkereita piilotettuna syvälle Siperiaan. Huhutaan, että jossakin noista bunkkereista lepää hautautuneena Neuvostovenäjän Neo-kommunistisen Imperiumin viimeiset jäänteet. Toisaalta Venäjän valtion rippeet voinee yhtä hyvin löytyä jostakin autioituneesta sotilaallisesta avaruusasemasta jostakin päin aurinkokuntaa.

#### Valottomat Vuodet

Kun ydintuho pyyhkäisi elämän altaan, nousi tuhon keskeltä uusia elämänmuotoja. Mutantit hallitsivat ydintuhon jälkeistä maailmaa, ja yllättävän moni oli selvinnyt tuhosta. Olennot, jotka nykyisin tunnetaan nimellä Tro’goth ovatkin alkujaan kotoisin Venäjän hallitsemilta alueilta, ja erään teorian mukaan Tro’goth ovatkin Venäjän luomus; geneettisesti räätälöity ihmisrotu, joka valmisteltiin ydintuhon jälkeistä aikaa varten, räätälöitiin selviämään tuhosta. Venäjän tiedetään harjoittaneen mittavaa tutkimusta eri tieteenaloilla, ja mitkään ihmisoikeudet eivät tunnetusti olleet esteenä heidän kokeiluilleen. Impaktista selvinneet ihmiset pakenivat kauemmas itään Siperian halki ydintalvea pakoon, kunnes löysivät tiensä Alaskaan ja muualle Amerikkaan, jossa laskeuma oli huomattavasti Venäjää lievempi. Venäjällä bunkkerit pursuivat ihmisistä ja moni hajosi ennen aikojaan pakottaen ihmiset ulos murhaavaan ilmastoon. Rankat sääolot ja voimakas säteily muovasikin kokonaisen uuden rodun, joka sittemmin levisi kaikkialle maailmaan.

### Nykytila

Nykyisin Venäjän entiset alueet ovat täynnä hajanaista asutusta, autioituneita rauniokaupunkeja ja verenhimoista luontoa. Mutanttieläimet hallitsevat valtavia metsiä ja entisiä urbaaneita keskuksia, ja siellä on edelleen suuri Tro’goth asutus, joka elää primitiivistä elämää ilman normaaleita mukavuuksia. Heimot ja jengit vartioivat mustasukkaisina kaikkea entisaikaista, pitäen niitä reliikkeinä ja jopa palvoen niitä. Lukemattomat salatut sotilastukikohdat ovat houkutelleet tutkijoita kaikkialta maailmaa etsimään Venäjän salaisuuksia, mutta verenhimoinen ympäristö pitää useimmat loitolla. Ne bunkkerit, jotka toimivat niin kuin niiden piti ja aukesivat oikeaan aikaan, pitivät sisällä normaalia ihmisväestöä. Näiden ihmisten jälkeläiset muodostivat omia pieniä yhdyskuntiaan ympäri Venäjää. Ihmisasutus on edelleen hyvin hajanaista, ja harvinaista, mutta pieniä kyliä ja jopa muutama kaupunki on eksynyt maailmankartalle. Mistään valtiosta ei kuitenkaan voida enää puhua, sillä Venäjä on täysin vailla minkäänlaista keskusjohtoa, ja siellä jokainen mies vastaa vain omasta nahastaan.

Moskovan alue ja sen lähiseudut tunnetaan nimellä Tuntematon Vyöhyke. Valtavat ydiniskut aiheuttivat niin suunnattomat kraaterit, että laskeuma jäi hyvin pitkäksi aikaa vellomaan kraaterien pohjalle. Jotakin muutakin siellä tapahtui, sillä satelliitit tai muut tiedustelulaitteet eivät koskaan ole kyenneet tutkimaan Tuntematonta Vyöhykettä syvempää. Joitain Tro’goth heimoja asuu lähes Vyöhykkeen tuntumassa, mutta sen sisällä ei tiedetä olevan minkäänlaista asutusta. Väitetään että jonkinlaista outoja ilmiöitä tapahtuu keskellä Tuntematonta Vyöhykettä ja satojen kilometrien päässä siitä, ja että se on vaarallisempi paikka kuin mikään maailmassa. Väitetään myös, että keskellä Moskovaa olisi Venäjän suurin salaisuus, jonka 1000 megatonnia ydintuhoa kaivoi esiin kaikkien nähtäväksi. Tuntematon Vyöhyke on eräänlainen Bermudan Kolmio, sillä kaikki mikä sinne menee, katoaa ikuisiksi ajoiksi. Eurooppa valvoo tiukasti Tuntematonta Vyöhykettä ja sillä on useita tutkimuslaitoksia tarkkailemassa siellä tapahtuvia ilmiöitä, mutta kaikki tutkimustieto tästä on erittäin salaista. Vyöhyke itsessään on kuitenkin kiinnostanut tiedemiehiä aina siinä lähtien kun se ensi kerran löydettiin, ja se onkin eräs maailman oudoimmista mysteereistä.

## Afrikka

Afrikan mantereelle ei koskaan jaettu kovin hyviä kortteja. Siellä on aina ollut resursseja, mutta muut valtiot ovat aina haalineet ne itselleen, ja pitäneet mantereen kurissa tukemalla kaaosta ja pirstaloituneita pienvaltioita. Suuri sota ei ollut mikään poikkeus, vaan Afrikka näki nälkää ja myi resurssinsa halvalla, ja valloitettiin kun ostajia ei enää huvittanut maksaa. Toisaalta, siellä ei ollut mitään strategisesti tärkeää, joten se myös välttyi pahimmalta ydintuholta. Ei sen puolen, sen luonto oli jo kauaa sitten raiskattu, ja resurssit hyvin pitkälle nyhdetty irti, ja jäljellä ei ollut muuta kuin kituva manner.

Sodan jälkeen siellä asiat jatkui paljolti entisellään. Sotaloordit taistelivat keskenään resurssien rippeistä ja kansa näki nälkää. Vuosisatoja myöhemmin Afrikka on selviytynyt pahimmasta, sen luonto on toipunut ja alkanut kukoistaa jälleen ja siellä menee nykyään ihan hyvin. Manner on yhdistetty yhtenäisen valtiovallan alle (United African Nations, UAN) ja kehityksessä siellä ollaan kutakuinkin Eurooppalaisella tasolla. Afrikka on sulkenut itsensä useimmilta suuryrityksiltä ja pyörii lähinnä kansallisten yritysten varassa, mutta sillä on hyvät kauppasuhteet Eurooppaan ja Aasiaan. Afrikassa on panostettu paljon avaruudentutkimukseen ja erityisesti asteroidikaivostoimintaan, jossa se on moneen muuhun verrattuna edelläkävijä. Tämän lisäksi siellä on poikkeuksellisen rehevä luonto, joten sen rannikot ovat suosittuja turistikohteita.

## Itä-Aasia

## Kaakkois-Aasia

## Lähi-itä

## Oseania