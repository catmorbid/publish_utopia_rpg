---
share: true
---
# Mega New York

## Poliisipiirit

Mega New York on jaettu satoihin alueihin, jotka nimetään virallisesti aluetta hallitsevan Poliisipiirin mukaan.

Poliisipiirit ovat itsenäisiä organisaatioita, jotka kilpailevat keskenään yritysten rahoituksesta. Mega New Yorkin Poliisineuvosto päättää vuosittain kunkin poliisipiirin rahoituksen niiden suoriutumisten perusteella. Joskus piirejä jää kokonaan ulkopuolelle, ja silloin on hyvin mahdollista, että tällainen poliisipiiri yksinkertaisesti kuolee rahoituksen puutteessa. Rahapulassa kituutteleva poliisipiiri on helppo kohde rikollisille ja kilpaileville poliisipiireille.

Seikkailut New Yorkissa onkin aina hyvä aloittaa määrittämällä minkä poliisipiirin alueella liikutaan. Alueet vaihtelevat ja muuttuvat jatkuvasti, ja ainoastaan muutama alue on kohtalaisen vakio.

Heitä 1D1000 määrittääksesi poliisipiirin numeron satunnaisesti. Voit myös valita numeron vapaasti. Jos lopputuloksena on jokin uniikeista poliisipiireistä, voit suoraan katsoa tämän piirin tiedot. Muussa tapauksessa määritä poliisipiirin **Vahvuus**, **Vauraus** ja **Agenda**. Kun hahmot ensikertaa saapuvat poliisipiirin alueella, voit heittää **satunnaistapahtuman**.

### Uniikit Poliisipiirit

#### Piiri 1

Poliisipiiri 1 on Mega New Yorkin ydinkaupungin ytimessä, Manhattanin saarella. Sillä on käytännössä loputtomat resurssit ja se on suoraan yhteydessä Poliisineuvostoon. Piiri 1 ei ota vastaan paskaa miltään taholta ja on suoraan verrattavissa huippuvarusteltuun armeijaan.

**Vahvuus**: Hyvä

**Vauraus**: Rajaton

**Agenda**: Ylläpitää suuryritysten intressejä. Kaikki muut voi kuolla katuojaan - kunhan ei tee sitä piiri 1 alueella.

#### Piiri 2

Hallitsee satamaa ja suurta määrää teollisuutta Manhattanin länsipuolella.

**Vahvuus**: Erinomainen

**Vauraus**: Lähes rajaton

**Agenda**: Varmistaa rahavirtojen jatkuvuus. Teollisuuden on jyllättävä.

#### Piiri 3

Hightowers, Long Islandin itäosissa. Entisen South ja East Hamptonsin yläpuolelle rakenettu pilarien päällä seisova lasipalatsi, jossa on säädelty ilmasto ja rikkaiden kartanoita korkealla saastan yläpuolella.

**Vahvuus**: Erinomainen

**Vauraus**: Lähes rajaton

**Agenda**: Huolehtia maailman rikkaimpien hyvinvoinnista ja tyytyväisyydestä keinolla millä hyvänsä, ja pitää kaikenlainen köyhä saasta pois heidän ilmastostaan.

#### Piiri 13

Poliisipiiri 13 on kaikkien rikollisten painajainen. Siellä on lähes mielivaltaiset säännöt, jotka voivat vaihdella päivittäin, ja raskaasti aseistetut poliisipartiot ovat brutaaleita ja armottomia kaikki vähänkään rikolliselta haiskahtavia kohtaan. Piiri 13 on vuosien mittaan vaihtanut sijaintia usein, riippuen siitä missä milloinkin rehotta pahin rikollisuus, ja missä on siis parhaat edellytykset tienata hyvä pisteet Poliisineuvoston silmissä. Piiri 13 ei kaihda toisen piirien väkivaltaista syrjäyttämistä, ja onkin usein aloittamassa piirien välisiä sotia. Piiri 13 vahvuus on väitetysti suurempi kuin missään muualla.

**Vahvuus**: Lähes rajaton.

**Vauraus**: Hyvä

**Agenda**: 1. Varmistaa piiri 13 jatkuvuus keinolla millä hyvänsä. 2. Eliminoida rikollinen aines kaduilta. 3. Pitää hauskaa.

#### Piiri 42

Piiri 42 pyrkii ajamaan yhteiskuntaa teknologista kehitystä kohti, ja onkin ottanut suojiinsa lukuisia korkean teknologian yrityksiä ja akateemisia laitoksia. Piiri 42 ei ole kovinkaan suuri, mutta sen tukijat ovat äärimmäisen vauraita. Huhujen mukaan Unknown9 New Yorkin päätoimipiste sijaitsisi Piiri 42 alueella, ja se olisi sen suurin tukija. Piiri 42 on rajattu alue, jota suojaa korkea muuri, energiaseinämä, sähköaitoja, miinoja, laserseiniä, automaattipuolustusjärjestelmiä, ilmatorjuntalaitteita, kokonainen drooniarmeija ja ihan kohtalaisesti sotilaita. Sinne on lähes mahdotonta päästä sisään ilman vahvaa suositusta joltain vaikutusvaltaiselta paikalliselta henkilöltä, mutta väitetään että alueen teknologia-taso on suurempi kuin missään muualla New Yorkissa.

**Vahvuus**: Kohtalainen

**Vauraus**: Rajaton

**TEK:** 5

**Agenda**: Tuoda teknologinen sivistys kansan keskuuteen. Varmistaa akateeminen ja teknologinen kehitys. Kitkeä pois kehitystä jarruttava aines.

#### Piiri 69

Poliisipiiri 69 tunnetaan erityisesti erotiikkateollisuudestaan, ja siellä rehottaa erittäin aktiivinen prostituutiobisnes, jossa lukuisat parittajat kilpailevat keskenään asiakkaista kaikin mahdollisin keinoin. Likainen peli on yleistä. Piiri 69 on suosittu turistikohde, ja siellä on prostituution lisäksi paljon uhkapelaamista ja muunlaista viihdeteollisuutta, mutta muuten melko välttävä infrastruktuuri ja suhteellisen alhainen TEK-taso. Piirin poliisivoimat ovat melko keskinkertaista sakkia, ja äärimmäisen korruptoituneita.

**Vahvuus**: Kohtalainen

**Vauraus**: Kohtalainen

**TEK:** 2

**Agenda**: Ylläpitää pornoteollisuuden intressejä.

#### Piiri 666

Piiri 666 on anarkia-alue, jota hallitsee Maailmanlopun Ratsastajat. Kultti pitää piiriä tiukasti kurissa ja hallitsee sitä mielivaltaisesti. Se on paikka, jossa narkkarit mätänee kaduilla ja kaikilla on kurjaa. Älä mene sinne.

#### Piiri 777

Piiri 777 on Pyhä Tulen Pilarien Profeettojen ylläpitämä itsehallintoalue, jossa ei ole poliiseja lainkaan. Kultistit pakottavat alueen asukkaat osallistumaan rituaalimenoihinsa perustoimeentulon, ravinnon ja infrastruktuurin avulla. Piiri 777 on tarkkaan vartioitu ja turvallinen paikka asua.
