---
share: true
---
# Eliitti

Eliitti on biologisesti ja nanoteknologialla paranneltu henkilö, joka yleensä on syntynyt rikkaaseen sukuun, kultalusikka suussa. Eliitti näyttää päällisin puolin ihmiseltä, haltialta, tai kääpiöltä, mutta sillä voi olla todella erikoisia ulkoisia piirteitä, sekä liuta eksoottisia implantteja, kuten häntää, kissan korvia tai nelihaarainen penis. Eliitti on periaatteessa luonnollinen orgaaninen olento, mutta sen suonissa virtaa niin paljon nanokoneita, jotka jatkuvasti ylläpitävät tämän elintoimintoja ja parantavat yleistä fyysistä suorituskykyä, että käytännössä Eliitti on jotakin aivan muuta.

Eliitiksi ei välttämättä synnytä, vaan siihen voidaan myös kasvaa pitkäaikaisen muuntelun seurauksena. Yleensä, esim. suuryhtiöt tapaavat muovata tärkeistä työntekijöistään Eliittejä, ylläpitääkseen kilpailukykyään - ja työntekijöiden henkiinjäämistodennäköisyyksiä. Eliittinä oleminen on kaikinpuolin inhimillisempää, kuin esimerkiksi kyborgina eläminen, joten monet valitsevat mieluiten sen, kuin mekaanisen olemassaolon vailla inhimillisyyden rippeitä. Lisäksi prosessin hintavuus, vaikeus tekevät siitä eksklusiivista luksusta, jollaista rikkaat porhot rakastavat yli kaiken. Käytännössä elämä eliittinä on äärimmäisen korruptoivaa ja addiktoivaa, kun koko keho on räätälöity tuntemaan naurettavaa ylivertaisuuden tunnetta säälittäviin taviksiin verrattuna.

Eliittin keho on täynnä pieni nanobotteja, joita voi ohjata verkkokalvolle piirtyvän käyttöliittymän avulla, joka puolestaan toimii pelkällä ajatuksen voimalla. Käyttöliittymän opiskelu kestää 1-3kk, joten ihan heti sitä ei pääse täysillä hyödyntämään, ja sen hallinta voi kestää jopa vuosia. Pelaajat kuitenkin oletettavasti osaavat jo käyttää sitä.

Eliitillä on **Nanopisteitä**, joita käyttämällä hän aktivoi nanobotteja. Kun Nanopisteet on lopussa, täytyy Eliitin levätä ja injektoida lisää Nanobotteja kehoon. Nanobotit kyllä uusiutuvat ajan myötä, mutta vain mikäli niitä on tarpeeksi alkujaan.


## Speksit

- Valitse jokin orgaaninen Alkuperä, jollainen olit ennen Eliittiksi tulemista, ja merkitse kykyjen **Lahjakkuus**
- Voit nostaa **viiden** kyvyn lahjakkuutta yhdellä, tai kahden kyvyn lahjakkuuttaa kahdella. Kyvyn lahjakkuus voi nousta **Yli-ihmilliseksi**.
- Karma on automaattisesti -5. Olet ylimielinen etuoikeutettu kusipää ja halveksut heikkoja ja köyhiä. Heitä tausta normaalisti. Voit keksiä hauskan tarinan taustasi mukaan miten sinusta on tullut tällainen, ja mikä tärkeintä, *kuka* tämän lystin on maksanut
- Olen automaattisesti jonkun vaikutusvaltaisen tahon orja, esim suuryritys tai oikukas megamiljardööri. Kuka tahansa maksoikaan operaatiosi.
- Sinulla ei ole sisuspisteitä, etkä voi niitä koskaan saada
- Ei erityispisteitä
- Aloitat pelin 5 Nanopisteellä
- **Eliitti** ei ole  yhteensopiva kyberneettiset parannusten tai biomodifikaatioiden kanssa.

## Nanopisteet

Käytä Nanopiste ja testaa **Kybertaitojasi**. Toiminnon vaikeusaste riippuu siitä mitä haluat tehdä.

- +1/Nanopiste valitsemaasi kykyyn yhden kohtauksen, esim. taistelun ajaksi. **Vaikeusaste** `5 + käytetyt nanopisteet`.
- Voit muokata ulkonäköäsi haluamallasi tavalla. Tässä mielikuvitus on rajana. Nyrkkisääntönä, enemmän nanopisteitä = isompi muutos. Vaikeusaste `5 + käytetyt nanopisteet`.
- +1 Panssariluokka yhtä vahinkotyyppiä vastaan / käytetty nanopiste. Vaikeusaste `6 + käytetyt nanopisteet`

Nanopisteet regeneroituvat 1 pisteen tunnissa per jäljellä olevat Nanopisteet. Voit ostaa nanoteknologia-expertiltäsi Nanobottiruiskeita, jotka maksavat 1000 CR per kappale **(TEK 4)**, ja palauttavat yhden nanopisteen.

Voit myös käydä nanoteknikolla parantelemassa itseäsi, eli käytännössä kasvattamaan Nanopisteitäsi. Nanopisteiden nostaminen yhdellä maksaa `10000 x (Nanopisteet +1)`CR. Eli nanopisteiden nostaminen tasolta 5 tasolle 6 maksaisi 60 000 CR. Nanopisteiden nostaminen antaa -2 Karmaan.

Voit myös kehittää kykyjesi lahjakkuutta pidemmälle maksamalla 100 000CR + 30 kokemuspistettä per +1 lahjakkuus.

## Eliitiksi pelin aikana?

Mikäli joku hahmo haluaa tehdä itsestään Eliitin pelin aikana, joutuu hän aloittamaan ns. tyhjästä ja käymään läpi erilaisia operaatioita, ja maksamaan itsensä kipeäksi. Ensimmäisen nanopisteen saadakseen hahmon täytyy maksaa 1 000 000 CR (TEK 4), ja käyttää noin vuoden verran erilaisiin lääketieteellisiin operaatioihin ja tutkimuksiin, sekä nanobottikäyttöliittymän opetteluun. Tämän jälkeen hän voi hiljalleen päivittää nanopisteitään maksamalla lisää rahaa. 12kk jälkeen voit merkitä muutokset kykyjen lahjakkuuteen, ja tietysti otat -2 Karmaan.
