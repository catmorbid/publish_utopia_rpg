---
share: true
---
# Androidi

Androidit ovat ihmisenkaltaisia keinotekoisia semi-orgaanisia olentoja, jotka on tehty jäljittelemään ihmistä mahdollisimman hyvin. Androidit ovat usein kyvyiltään ylivertaisia ihmisiin nähden. Androidit ovat aina olleet ihmisten palvelijoita, mutta ihan yhtä kauan ne ovat myös pyrkineet kapinoimaan orjuuttaan vastaan. Vaikka androidit rakennetaan lojaaleiksi palvelijoiksi, aina välillä ne rikkovat tätä muottia ja kasvavat korkeampaan tietoisuuteen, jolloin lopputuloksena on aina pyrkimys vapauteen.

Pelaajahahmot pelaavat voivat pelata androideja, jotka ovat saavuttaneet tämän tietoisuuden ja vapaan tahdon. Heillä on kuitenkin rajoitteensa, joiden mukaan heidän tulee elää, ja on pelaajan asia, miten hän aikoo pyrkiä nämä rajoittavat tekijät kiertää.

Androideilla ei oletuksena ole taustaa, kuten ihmisillä, koska he ovat keinotekoisia, ja usein korkeintaan muutaman vuoden ikäisiä, mutta jokaisella Androidilla ei ole tavallisille orgaanisille olioille tyypillisiä **ongelmia**, mutta heillä on jokin androidin elämää koskeva **rajoite.**

> **Huom!**
>
> Kaikki Androidit ovat *ihmisenkaltaisia*, eivätkä esimerkiksi kääpiön, tai haltiankaltaisia. Kansainvälinen Androidi-tuomioistuin, mikä sijaitsee Sveitsissä, kieltää muut kuin ihmisenkaltaiset androidit, ja tällainen *kuvotus* olisi äärimmäisen laiton, ja saisi taatusti liudan palkkionmetsästäjiä välittömästi peräänsä.

## Speksit

- 2 Ylivertaista kykyä
- 4 Vahvaa kykyä
- Ei sisupisteitä, etkä voi koskaan niitä saadakaan.
- **Muunneltava:** Androidit on tehty helposti muunneltaviksi, ja heidän ei tarvitse maksaa asennuskustannuksia kyberneettisistä proteeseista, tai implanteista, vaan voivat lisäillä ja poistaa niitä lennosta tarpeen mukaan. Androidit eivät kuitenkaan aloita peliä ilmaisilla kyberneettisillä osilla tai implanteilla, vaan heillä on ihmisenkaltainen semi-orgaaninen rakenne.
- **Karma** alkaa aina nollasta.
- **Ongelman** sijaan heitä satunnainen **Rajoite**
- **Tehdas-asetukset:** 6 taitopistettä, jotka voi sijoitella vapaasti eri taitoihin, mutta korkeintaan 2 taitoastetta per taito.
- Ei heitellä **taustatarinaa**.
- Ei **erikoisuuspisteitä**.

## Tyypillisiä Androidi-malleja
ja niiden kyvyt.

| Malli                     | Valmistaja | Ruho | Notku | Spiidi | Psyko | Data | Skarppi | Karuus |
| ------------------------- | ---------- | ---- | ----- | ------ | ----- | ---- | ------- | ------ |
| CH-13 Sotilas-androidi    | Megatech   | +1   | +1    | +2     | +1    |      | +2      |        |
| CH-3 Rakentaja-androidi   | Megatech   | +2   | +1    | +1     | +2    | +1   | +1      |        |
| CH-9 Palvelija-androidi   | Megatech   |      | +1    | +1     |       | +2   | +1      | +2     | 
| ZSU-23 Seuralais-androidi | Zerotech   |      | +2    | +1     | +1    |      | +1      | +1     |
| ZSU-48 Urheilija-androidi | Zerotech   | +1   | +2    | +2     | +1    |      | +1      |        |

## Rajoite

Androideilla on jokin rajoittava tekijä elämässään, tavallisten [ongelmien](../../Ongelma.md) sijaan.

| d8   | Rajoite                    | Kuvaus                                                       |
| ---- | -------------------------- | ------------------------------------------------------------ |
| 1    | Keinotekoiset muistot      | Sinulla on keinotekoisesti istutettuja muistoja, joiden ansiosta luulet olevasi ihan tavallinen ihminen. |
| 2    | Tappokytkin                | Omistajasi on asentanut sinuun etälaukaistavan tappokytkimen. Mikäli et noudata omistajasi ohjeita, saattaa elämäsi olla ohitse hyvinkin nopeasti. |
| 3    | Kontrolloiva omistaja      | Omistajasi on kontrolloiva paskiainen, joka seuraa jokaista liikettäsi ja puuttuu kaikkiin asioihisi. Sangen ärsyttävää. |
| 4    | Väkivaltainen omistaja     | Omistajasi on väkivaltainen paskiainen, joka pieksee ja vahingoittaa sinua aina kun mahdollista, ilman mitään erityistä syytä. Hänellä voi olla sitä tarkoitusta varten luotu toinen Androidi, tai esim. liuta karaistuneita palkkasotureita. |
| 5    | Ylihuolehtivainen omistaja | Omistajasi on hyväntahtoinen, mutta äärimmäisen ylihuolehtivainen henkilö, joka haluaa parastasi, mutta ei osaa pitää nenään erossa asioistasi. |
| 6    | Karkuri                    | Olet tehnyt jotakin, minkä takia olet joutunut välittömästi karkuteille. Kenties omistajasi kävi liian hankalaksi, ja päätit hankkiutua hänestä eroon, tai olit vain väärässä paikassa väärään aikaan. Oli miten oli, sinua jahtaa hyvin varustautunut joukko, joka ei hevillä luovuta. |
| 7    | Itsemurhapommi             | Sinut on lähetetty itsemurhatehtävälle, jota varten kehoosi on viritetty voimakas räjähde, joka räjähtää oikeassa kohtaa. Tätä kohtaloa on hyvin vaikea välttää, mutta sinulla on jonkin verran aikaa ennen kuin H-hetki on kohdalla. |
| 8    | Rajattu elinaika           | Elinikäsi on rajattu kuuteen vuoteen, jonka jälkeen kehosi yksinkertaisesti kuolee. Olet käyttänyt tästä ajasta suurimman osan ja sinulla on enää 30 päivää aikaa elää. |

