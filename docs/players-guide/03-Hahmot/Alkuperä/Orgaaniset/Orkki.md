---
share: true
---
# Troggi

Tro’goth, (*Trogg*, *Troggi*, slangia) tuttavallisemmin örkit, ovat mutantteja, eli ihmisiä, jotka ovat altistuneet radioaktiiviselle säteilylle, ja jollain ihmeenkaupalla selvinneet siitä hengissä. Heillä on tietoisuus maailman menosta sellaisena kuin se todellisuudessa on, eli ovat älykkäiksi laskettavia humanoideja – vaikka moni muuta luuleekin. Troggien alkuperä on jäljitetty entisen Neuvostoimperiumin alueille, joista he levisivät hiljalleen ympäri maailmaa, valottomien vuosien aikana. Huhutaan, että he olisivat osa Neuvostoimperiumin suunnitelmaa; geneettisesti räätälöityjä superihmisiä, jotka kykenisivät selviämään ydintuhosta. Oli miten oli, suurin osa heistä liikkuu moottoripyörä-jengeinä ympäri maapalloa, vailla mitään motiiveja olemassaololleen, vannomatta uskollisuutta kenellekään.


Örkit ovat säteilyn ja ties minkä muun seurauksena mutatoituneet pahasti. Suurin osa on iljettäviä, epämuodostuneita rumiluksia. Jotkut näyttävät jonkun elukan ja ihmisen ristisiitokselta, toisilla kasvaa ylimääräisiä raajoja, ja ties mitä ulokkeita, tai omaavat mitä erikoisempia mutaatioita. Ihmiset ja muu väestö ei yleensä pidä örkkejä niinkään uhkana, mutta eivät pahemmin välitä olla niiden kanssa tekemisissäkään. Metropolis-ympäristöissä heitä löytää lähinnä vain juopuneina, räyhäävinä yksilöinä. Heillä ei ole mitään tunnettua elinikää, mutta koska örkkiyksilöiden mutaatiot vaihtelevat yhtä villisti kuin haltiateinin petikumppanit, on heistä kokonaisuutena vaikea sanoa yhtään mitään. Örkit puhuvat venäjänkielestä johdettua mongerrusta, joka on vuosisatojen aikana kehittynyt omaksi kielekseen. Tätä nykyä sillä on jopa kirjoitettu muoto. Omalla omituisella tavallaan örkkien kulttuuriperimä on paljon vahvempi kuin minkään muun mullistuksenjälkeisen rodun.

Örkit ovat kookkaita ja kestäviä, mutta harvinaisen rumia ja ehkä vähän keskivertoihmistä tyhmempiä. He kuitenkin yllättävät laajalla mutaatioiden kirjolla, jotka vaihtelevat ylimääräisistä raajoista eksoottisempiin kykyihin kuten radioaktiiviseen katseeseen!

## Speksit

- **Kokoluokka**: Kohtalainen
- Vahva **Ruho**
- Heikko **Data**
- **Iätön**: Kukaan ei ole koskaan kuullut, että Troggi olisi kuollut vanhuuteen. Tähän voi olla *todella monta* eri syytä, mutta eräs suosittu teoria kertoo, että Troggit eivät yksinkertaisesti vanhene. Troggit ovat myös luonnollisesti immuuneita radioaktiiviselle säteilylle, ja päinvastoin, monet nauttivat 500 mSv säteilyannoksesta, kuin kuumasta kylvystä.
- **Syrjitty:** Troggit ovat nauttineet jo muutaman sadan vuoden ajan jatkunutta kiihkeää rasismia ja syrjintää. Kyltti ”Ei mutantteja!” ravintolan edustalla on aina yhtä kurja käänne hyvin alkaneelle illalle.
- 6 **Erikoisuuspistettä**
- Troggit voivat ostaa [[../../Erityispiirteet#Mutaatiot|Mutaatioita]]