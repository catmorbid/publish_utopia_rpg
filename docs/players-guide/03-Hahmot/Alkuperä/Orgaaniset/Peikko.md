---
share: true
---
# Sumo-Troggi

*Sumo-Troggit*, eli örkinkielellä *Sob-Tro’goth*, tai kansankielellä *peikot* ovat örkkien isompia, ja yleensä pelottavampia sukulaisia. Laskeuman levittäydyttyä maan päälle, ja mutanttien kaivauduttua ulos koloistaan, örkkejä käsiteltiin lähinnä maalitauluina ja koe-eläiminä. Tarinat kertovat, että eräässä hyvin varustellussa bunkkerissa sotilaalliseen ylivaltaan tähtäävä ex-valtionjohto määräsi tehtäväksi mittavia kokeita mutanteilla. Näiden kokeiden tulos oli ruumiinrakenteeltaan ja voimakkuudeltaan ylivertainen sotilas, mutta yritykset tehdä niistä pelottomia ja armottomia johtivat kyllä siihen mihin tähdättiinkin, mutta myös teki niistä harvinaisen tyhmiä, minkä seurauksena sotilaallinen ylivalta ei kauaa säilynyt, koska sotilaat olivat liian tyhmiä ja esimerkiksi juoksivat helposti ansoihin ja väijytyksiin.

Örkkien tapaan nämäkin olennot ovat nykyään erilaisissa klaaneissa ja jengeissä. Useat toimivat myös henkivartijoina pienyrityksien tai erilaisten ”yksityisyrittäjien” palkkalistoilla ja älykkäämmät yksilöt saattavat joskus jopa menestyä elämässä. Peikot ovat normaalisti hyvin rotevia ruumiinrakenteeltaan ja keskiverto peikko on 220cm pitkä ja painaa 145kg.

Peikot ovat isoja, vahvoja ja lähes immuuneja kaikenlaisille taudeille ja radioaktiiviselle säteilylle, mutta tyhmiä kuin saapas, ja vähän kömpelöitä.

Peikkojen kohdalla rasismi ja syrjintä ei yleisesti ole läheskään niin paha juttu kuin örkeille, koska peikot eivät useimmiten ymmärrä koko käsitettä, ja tekevät mitä haluavat joka tapauksessa. Toisaalta, peikkojen voi olla vielä vähän hankalampi saada minkäänlaista palvelua yhtään missään ilman, että todistavat kykenevänsä normaaliin sosiaaliseen kanssakäymiseen – mikä itsessään onkin sitten pahempi juttu todistaa. Jos tämä ei vielä riitä, niin peikkojen massiivinen koko tekee monista arkipäiväisistä asioista, kuten oviaukon läpi kulkemisesta yllättävän hankalaa.

## Speksit:

- **Kokoluokka**: Suuri
- Ylivertainen Ruho
- Heikko Pärstä
- Heikko Psyko
- Surkea Data
- **Supersotilas**: Sumo-Troggit on luotu supersotilaiksi, ja osana tätä heidät on tehty äärimmäisen kestäviksi. Sumo-Troggit ovat immuuneita kaikille mahdollisille myrkyille ja taudeille, sekä radioaktiiviselle säteilylle, ja heidän luontainen paranemisvauhtinsa on niin hurja, että he paranevat 1 HP joka tunti, aivan sama mitä tekevät.
- **Syrjitty**: Sumo-Troggit ovat erittäin pelättyjä, minkä takia he voivat nauttia toisinaan näennäistä kunnioitusta muilta,  mutta heitä ei pidetä missään päin maailmaa tuottavina yhteiskunnan jäseninä, vaan jos mahdollista, heistä pyritään hankkiutumaan eroon. Monet Sumo-Troggit elävätkin villeinä pienissä laumoissa ympäri asuttamatonta joutomaata, pyrkien tuhomaan kaikki sivistyneet yksilöt kohdatessaan. Urbaaneissa ympäristössä heitä saatetaan sietää, mutta tämä on aina parhaimmillaankin väliaikaista.
- 5 **Erikoisuuspistettä**
- Sumo-Troggit voivat ostaa [Mutaatioita](../../Erityispiirteet.md#Mutaatiot)