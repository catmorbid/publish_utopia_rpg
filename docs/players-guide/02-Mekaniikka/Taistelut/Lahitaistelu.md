---
share: true
---
# Lähitaistelu

## Hyökkäys Lähitaistelussa
Eri aseilla ja taistelulajeilla on erilaisia tekniikoita. Ennen kuin heität yhtään noppia, sinun pitää valita mitä tekniikka käytät hyökkäyksessä. Jotkut tekniikat vaativat asiaankuuluvan [Erikoistumisen](../../03-Hahmot/Taidot.md#Taidot), mutta jokaisella aseella ja taistelulajilla on aina vähintään yksi perustekniikka, jota voidaan käyttää.

Lähitaistelussa hyökkäys ratkaistaan testaamalla **Taistelulajit**, tai **Nyrkkitappo**-taitoja, vaikeusasteena kohteen **Peruspuolustus.** Kummallakin taidolla voi käyttää lähitaisteluaseita, tai taistella ilman aseita.

### Efektit
Hyvä onnistuminen mahdollistaa paremman lopputuloksen, ja hahmo voikin käyttää **Onnistumismarginaaliaan** seuraaviin efekteihin. Huom. käytettävä ase tai tekniikka voi vaikuttaa efektien vaikutuksiin.

- **Lisävahinko:** +1 vahinkomuuttuja per 4 OM
- **Lisäosuma:** +1 osuma per 4 OM
- **Läpäisy:** +1 läpäisy per 4 OM
- **Tähtäys:** Kohdistat hyökkäyksen tiettyyn ruumiinosaan. Jos aiheutat Vamman, voit muuttaa vamman tulosta +/- 1 per 4 OM. Saat täten enemmän valinnanvaraa ja mahdollisuuden tappavampiin, tai vähemmän tappaviin iskuihin.
## Puolustautuminen
**Nyrkkitappo**-taidolla voi ainoastaan hyökätä, mutta hahmo voi aina yrittää **Väistää** hyökkäystä. Tämän lisäksi **Taistelulajit**-taidolla voi pyrkiä tekemään **vastahyökkäyksen**. Puolustautuminen voidaan aina tehdä reaktiona.
### Väistäminen
*1 Toimintopiste*
Väistön on **kohdeluku** **8**. Jos väistö onnistuu, niin hyökkääjä saa **Haitan**, ja *kriittisellä onnistumisella* hyökkäys menee kokonaan ohi. Voit väistää yhtä ylimääräistä kohdetta per 4 OM. Kohdetta ei tarvitse määrittää heti, vaan onnistuneen väistön voi jättää "varastoon" ja käyttää, jos hyökkäys tulee kohti.
### Vastahyökkäys
*2 Toimintopistettä*
Testaa **Taistelulajit**-taitoa [vastakkaistestinä](../Ydinmekaniikka.md#Vastakkaistesti) vastustajan hyökkäystä vastaan. Testin voittaja onnistuu hyökkäyksessä, oli hän sitten alunperin hyökkääjä, tai puolustaja. **Kriittinen onnistuminen** lasketaan myös häviäjän eduksi: Jos häviäjä heittää vähintään 2 kriittisnoppaa, niin hän voikin kääntää toimintonsa onnistumiseksi. Jos molemmat saavat Kriittisen Onnistumisen, niin paras aste voittaa, ja jos aste on sama, niin paras lopputulos voittaa.

## Kriittinen Vahinko
**Kriittinen Onnistuminen** hyökkäystoiminnossa tekee moninkertaisen vahingon. Voit kertoa vahinkonoppien lukumäärän Kriittisen Asteella. Esim. Kriittisen aste 3, kun aseessa on vahinkoluokka 8 (2d8) tekee 6d8 vahinkoa.

## Asetyypit
Lähitaisteluaseet voidaan jakaa muutamana eri tyyppiin, jotka lähinnä indikoivat aseen kokoa ja massaa.

### Kevyt
Kevyitä aseita voi helposti käyttää yhdellä kädellä ja ne soveltuvat pienikokoisille ja keskikokoisille hahmoille, mutta Suurikokoiset hahmot saavat **Haitan** käyttäessää niitä, koska aseesta on ylipäänsä vaikeaa saada kunnon otetta.
### Raskas

Pienikokoiset hahmot voivat käyttää asetta vain kahdella kädellä. Keskikokoiset saavat yhdellä kädellä **Haitan**, mutta voivat ilman haittoja käyttää asetta kahdella kädellä. Suurikokoiset hahmot voivat ongelmitta käyttää asetta yhdellä, tai kahdella kädellä.
### Energia
Energia-aseet ovat yleensä erittäin kevyitä käsitellä, eivätkä ne hyödy hahmon luontaisesta voimasta samalla tavalla kuin tavanomaiset lähitaisteluaseet. Hahmo voi käyttää asetta helposti yhdellä kädellä, mutta lähitaistelutekniikoiden vahinkoon ei vaikuta lainkaan lainkaan hahmo **Ruho** tai **Notku**
### Massiivinen
Massiiviset aseet eivät sovellu lainkaan pienen kokoluokan olentojan käsiin. *Kohtalaisen* kokoiset hahmot voivat käyttää niitä *kahdella* kädellä **Haitalla**, ja *suuren* kokoluokan hahmot voivat käsitellä niitä *kahdella* kädellä **ilman** **haittoja**, ja *yhdellä* kädellä **haitalla**
## Aseellisen taistelun tekniikat
Lähitaisteluase vaikuttaa siihen mitä tekniikoita voidaan käyttää. Jotkut tekniikat vaativat sopivan erikoistumisen, mutta perustekniikoita voi aina tehdä.

### Halkova Isku
*[Erikoistuminen: Raskas Melee]*
Hidas ja voimakas hyökkäys, joka kohdistuu useampaan vihollisen laajassa kaaressa ja osuessaan vahingoittaa kaikkia kohteita, mutta hyökkäys on epätarkka.
**Vahinkoluokka:** $AseVL+Ruho$
**Toimintopisteet:** 4
**Lisäosuma:** Ei Lisäosumia
**Lisävahinko**: OM 2
**Erikoista**: Hyökkäys kohdistuu korkeintaan 3 kohteeseen lähellä toisiaan. Hyökkäykseen Haitta. Lisävahinko pätee kaikkiin kohteisiin.
### Heitto
Joitakin melee-aseita voi helposti heittää lyhyitä matkoja. Asetta ei voi heittää, jos kohde on hyökkääjän kanssa lähitaistelussa tai lähietäisyydellä.
**Vahinkoluokka:** $AseVL+\frac{Ruho+Notku}{2}$
**Toimintopisteet:** 2
**Kantama**: 5 + Ruho
### Läpäisevä isku
*[Erikoistuminen: Kevyt Melee]*
Aseella on helpompi kohdistaa hyökkäys heikkoon kohtaan panssarissa.
**Vahinkoluokka:** $AseVL+\frac{Ruho+Notku}{2}$
**Toimintopisteet:** 3
**Läpäisy +1**: OM 2
### Murskaisku
*[Erikoistuminen: Raskas Melee]*
Murskaisku tehdään yleensä raskaalla tylpällä aseella, jossa kaikki voima keskitetään yhteen tuhoisaan iskuun, mikä yleensä osuessaan tekee tuhoisaa jälkeä.
**Vahinkoluokka:** $AseVL+Ruho$
**Toimintopisteet:** 4
**Lisäosuma:** Ei Lisäosumia
**Lisävahinko**: OM 2
**Lisäläpäisy**: OM 2
**Tähtäys**: OM 2
### Nopea isku
Kevyet melee-aseet soveltuvat nopeisiin iskuihin, jotka vaativat sekä fyysisyyttä, että ketteryyttä parhaan lopputuloksen aikaansaamiseksi.
**Vahinkoluokka:** $AseVL+\frac{Ruho+Notku}{2}$
**Toimintopisteet:** 2
**Lisäosuma:** OM 3
**Lisävahinko:** OM 3
### Pisto
Pisto on erittäin nopea ja yleensä tehoton isku, joka kuitenkin nopea tehdä. Pistoja voi kuitenkin yleensä  yhdistää nopeasti monta samaan hyökkäykseen, jolloin hyökkäyksen kokonaisvaikutuksella on murhaava potentiaali.
**Vahinkoluokka:** $AseVL+\frac{Ruho+Notku}{4}$
**Toimintopisteet:** 2
**Lisäosuma:** OM 2
### Pistosarja
*[Erikoistuminen: Kevyt Melee]*
Voit tehdä erittäin nopean usean piston sarjan. Jokainen isku on kuitenkin melko tehoton, mutta panssaroimatonta kohdetta vastaan hyökkäys voi olla tuhoisa.
**Vahinkoluokka:** $AseVL+\frac{Ruho}{4}$
**Toimintopisteet:** 3
**Lisäosuma:** OM 1
### Raskas isku
Raskas isku hyödyntää enemmän hahmon luontaista lihasvoimaa ja massaa, mutta se on hidas.
**Vahinkoluokka:** $AseVL+Ruho$
**Toimintopisteet:** 3
**Lisävahinko**: OM 2
### Tarkka Isku
*[Erikoistuminen: Kevyt Melee]*
Tarkka isku on vaatii keskittymistä ja aikaa. Varsinainen hyökkäys tehdään niin nopeasti kuin mahdollista, jolloin toteutus ei vaaadi lainkaan voimaa.
**Vahinkoluokka:** $AseVL+{Notku}$
**Toimintopisteet:** 3
**Tähtäys**: OM 2
**Erikoista:** Hyökkäykseen **Etu**
## Aseettoman taistelun tekniikat
Eri taistelulajit mahdollistavat jonkin verran erilaisia taistelutekniikoita, joista tässä lisää. Käytetty tekniikka määrittelee hyökkäyksen vahingon.
### Isku/Potku
*Perustekniikka*
Saapasta munille, nyrkillä naamaan ja lopuksi polvella nenään. Mikä voisi mennä pieleen? Perustekniikka on yksinkertainen voimaan ja kokoon pohjautuva tapa tuottaa vauriota aseettomassa taistelussa.
**Vahinkoluokka:** $Ruho$
**Toimintopisteet:** 2
### Paini
*Perustekniikka*
Painissa pyritään saamaan vastustaja lukko-otteeseen, jossa vastustaja ei voi liikkua. Urheilupiireissä tämän jälkeen on tapana luovuttaa, mutta kadulla se yleensä tarkoittaa, että liikuntakyvytöntä pyritään vahingoittamaan eri keinoin lisää.
**Vahinkoluokka:** 0, **Murskaus/Vääntö:** $Ruho$
**Toimintopisteet:** 2
**Tähtäys:** OM 2 (Murskaus / Vääntö)

Paini vie 2 **Toimintopistettä**, ja se ratkaistaan aina vastakkaistestinä. Painin **Vahinkoluokka** on aina 0, eli se aiheuttaa oletuksen 1 vahinkopisteen. Mutta Painimatsin voittaja voi yrittää ilmaiseksi halutessaan joko **Vääntää**, tai **Murskata** kohdetta. Tällaisen tempauksen **Vahinkoluokka** on $Ruho$. Häviäjä voi yrittää **Haitalla** pyristellä irti joka kierros joko **Urheilu** tai **Pako** taidolla, mutta ei voi taistella vastaan. Voittaja voi joka kierros yrittää **Vääntää** tai **Murskata** uhriaan.

### Ninjapotku (Karate, Neo-Judo, Doi-K'han)
*[Erikoistuminen: Karate, Neo-Judo, Doi-K'han]*

> [!quote]
> Joku naseva sitaatti tähän

Ninjapotku on nopea potkutekniikka, joka voi olla melko tehokas pienenkin rääpäleen käsissä, koska sillä pyritään hyödyntämään voiman sijasta nopeutta. Tehokkuudessaan se ei pärjää muille iskutekniikoille, mutta on parempi kuin ei mitään.
**Vahinkoluokka:** $2+\frac{Notku}{2}$
**Toimintopisteet:** 2

### Väkipotku
*[Erikoistuminen: Karate]*
Karaten vahvuutena on väkevät potkut, joihin saadaan mukaan valtavasti voimaa. Tällainen hyökkäys voi lamaannuttaa isonkin kohteen, mutta tekniikan hallitseminen vaatii kokonaisvaltaista kehonhallintaa.
**Vahinkoluokka:** $Ruho+Notku-2$
**Toimintopisteet:** 3

### Väkilukko
*[Erikoistuminen: Neo-Judo]*
Väkilukot ovat Neo-Judon väkeviä tekniikoita, joilla taltutetaan isotkin körmyt. Onnistuessaan väkilukolla kohteen saan niin hyvään solmuun, että tämä ei kykene laisinkaan toimimaan aiheuttamatta itselleen suunnatonta kipua.
**Vahinkoluokka**: 6, vahinko pätee ainoastaan, jos kohde pyrkii liikkumaan tai pyristelemään irti lukosta.
**Läpäisy:** 4
**Toimintopisteet**: 4
**Tähtäys**: OM 4
**Erikoista**: Väkilukon vaikeusaste on kohteen $Puolustus + 4$. Jos lukko onnistuu, niin kohde ottaa vahinkoa joka kerta kun tämä pyrkii irtautumaan lukosta. Irtautua voi yrittää vain voimalla, tekemällä `Urheilu`-testin, tai käyttämällä `Pako`-taitoa. Mutta vaikeusasteena on alkuperäinen Neo-Judon toiminnon hyökkäyksen aste.

### Varjoisku
*[Erikoistuminen: Doi-K'han]*
Mystisen varjotekniikan kulmakivi on yksinkertainen varjohyökkäys, jossa taistelija kanavoi sisäistä energiaansa niin nopeaan iskuun, että sitä on lähes mahdoton havaita paljaalla silmällä. Taistelija voi tehdä iskun nopeana salamaiskuna, tai käyttää siihen enemmän aikaa. Mitä enemmän toimintopisteitä taistelija käyttää iskuun, sitä enemmän vahinkoa hän saa aikaan. Tekniikka on kuitenkin mielelle rasittavaa, ja sen käyttäminen aiheuttaa yhden [kuormituspisteen](../../03-Hahmot/Kuormitus.md).

**Vahinkoluokka:** $TP*2+Psyko/2$
**Toimintopisteet:** 1-3
**Erikoista:** Puolustautuminen hyökkäystä vastaan saa **Haitan**. 1 Kuormituspiste.

### Varjoväistö
*[Erikoistuminen: Doi-K'han]*
Varjotekniikkaa harjoittavat taistelijat oppivat myös erityisen puolustustekniikan, jossa taistelija kykenee hetkellisesti liikkumaan lähes yliluonnollisella nopeudella, niin että tätä on erittäin vaikeaa havaita. Varjoväistön käyttäminen aiheuttaa aina käyttäjälle yhden [kuormituspisteen](../../03-Hahmot/Kuormitus.md).

**Toimintopisteet:** 2
**Testi:** Testaa **Taistelulajit+Psyko** kohdelukua 12 vastaan.
* **Onnistuminen**: Väistät automaattisesti yhden hyökkäyksen, sekä ylimääräisen hyökkäyksen per 4 onnistumisen marginaali.	 
* **Kriittinen onnistuminen:** Väistät kaikki hyökkäykset koko kierroksen ajan.
