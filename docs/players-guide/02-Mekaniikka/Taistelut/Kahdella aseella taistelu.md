---
share: true
---
# Kahdella aseella taistelu
Jos hahmo käyttää asetta kummassakin kädessään, voi hän tehdä erillisen hyökkäyksen kummallakin kädellä. Hän joutuu kuitenkin jakamaan taitonoppansa puoliksi kumpaankin hyökkäykseen ja lisäksi hän saa **Haitan** ei-hallitsevan käden hyökkäykseen. Jos käytetään lähitaisteluaseita, niin ei-hallitsevan käden kyvyistä laskettava lisävahinko on vain puolet normaalista.

> [! example] Esimerkki
> Drotz kuuluu Viimeisen Lohikäärmeen Tulen kantajiin, joka on väkivaltainen lähitaisteluun ja katutappeluun erikoistunut kultti. Drotzin taistelutekniikka hyödyntää kahta asetta samanaikaisesti ja hänellä onkin custom-työnä tehtynä kaksi machetea.
> 
> Drotz on joutunut kahnaukseen parin motoristin kanssa ja tekee ensimmäisen hyökkäyksen. Hän huitaisee molemmilla aseillaan, joten hän tekee kaksi hyökkäyksen kohdistaen kummankin eri motoristiin. Drotzilla on taitoaste 5 taistelulajeissa, joten hän jakaa sen niin että 3 noppaa ei-hallitsevaan käteen ja 2 noppaa hallitsevaan käteen. Drotz tekee kummallakin kädellä Nopean Iskun ja heittää hallitsevalla kädellä 4, 1, valitsee luvun 4 lisää Notkunsa +3, saaden 7. Ei-hallitsevalla kädellä hän heittää haitalla 8,6,7, valitsee luvun 7 ja lisää kykynsä +3 saaden 10. Kummankin aseen VL on 3+1, Ja nopean iskun vahinko on AseVL+(Ruho+Notku)/2. Drotzin Ruho on +2 ja Notku +3, joten lisävahinko on +3 hallitsevalla kädellä ja +2 ei-hallitsevassa kädessä, eli 6+1 ja 5+1. Kohteen PL on 3, lopullinen vahinko per osuma on d6+1 ja d4+1.
