---
share: true
---
# 4. Varusteet ja Varallisuus

Pelaajat voivat vapaasti ostaa varusteet varustelistoilta. Normaalisti hahmoilla on kuitenkin pääsy ainoastaan normaalin harvinaisuuden esineihin, ja mikäli he heluavat ostaa Harvinaisia, tai Eksoottisia varusteita, joutuvat he maksamaan tästä ylimääräistä.

Pelaajien varallisuus määräytyy varallisuusluokan perusteella. Hahmon varallisuusluokka määräytyy **Ammatin** tai **Ryhmittymän** mukaan, mutta tähän voi tulla muutoksia hahmon taustasta, tai erityispiirteistä. Varallisuusluokka ei voi olla pienempi kuin 0, eikä suurempi kuin 10.

Varallisuuteen kuuluu kaikki hahmon omaisuus, tavallisia vaatteita, tai joitain vähäisiä henkilökohtaisia esineitä lukuunottamatta. Mikäli hahmo siis haluaa omistaa asunnon, tai ajoneuvon, aseen, tai luoteja aseeseen, on kaikesta maksettava erikseen.

| Varallisuusluokka | Aloitusrahat | Päivätulot | Viikkotulot |
| ----------------- | ------------ | ---------- | ----------- |
| 0                 | 1000 CR      | 20         | 100         |
| 1                 | 3000 CR      | 60         | 300         |
| 2 (oletus)        | 6000 CR      | 120        | 600         |
| 3                 | 10 000 CR    | 200        | 1000        |
| 4                 | 15 000 CR    | 300        | 1500        |
| 5                 | 20 000 CR    | 400        | 2000        |
| 6                 | 30 000 CR    | 600        | 3000        |
| 7                 | 45 000 CR    | 900        | 4500        |
| 8                 | 60 000 CR    | 1200       | 6000        |
| 9                 | 75 000 CR    | 1500       | 7500        |
| 10                | 100 000 CR   | 2000       | 10000       | 



> Wasabin tarina...
>
> Wasabilla on varallisuusluokka 5, joten hän saa pelin alusssa 20 000 CR rahaa. Aika hyvin.
>
> Hän tarvitsee: panssarin, katanan, katkaistun haulikon, ammuksia ja lääkkeitä.
>
> Esko on sitä mieltä, että Wasabi hyötyisi myös kybernetiikasta, joten päättää ensitöikseen vilkaista kyberneettisiä osia.
>
> Hän ostaa Lambda Techin suojatun implanttilaatikon (1000) ja Megatech Reaktiosirun (2000) ja Megatech Tähtäystehostimen (2000), jotka maksavat yhteensä 5000 CR.
>
> Wasabilla on 12 000 CR jäljellä varusteisiin. Hän ostaa Sotilaspanssarin (3000CR)
>
> Hän haluaa katanan (500CR), mutta koska se on hän pääasiallinen aseensa, hän päättää panostaa laatuun ja ostaa Hyvälaatuisen katanan, josta tulee +1 laatubonus (500x3=1500 CR). Hänellä on vielä 10500 CR jäljellä.
>
> Manhunt 3-piippuinen katkaistu haulikko maksaa 800, joten Esko ostaa sen. Tähän päälle 50kpl Panssarineula-ammuksia 200CR, joten yhteensä 1000 CR. Wasabilla on vielä 9500 CR jäljellä, joten hän shoppailee ajoneuvoa.
>
> Hän valitsee käytetyn Urban Soldier -moottoripyörän, josta maksaa 6000CR. Ajoneuvo sisältää täyden tankin, joten polttoaineista ei tarvitse huolehtia. Ensiapuun hän ostaa 5 kpl MediMedi -parannusruiskeita (1500 CR). Lopuksi hän ostaa 50 CR hintaisen matkapuhelimen, jolla pystyy käyttämään Utopian palveluita, ja hänelle jää jäljelle 950 CR käyttörahaa. Esko toteaa, että se on ihan hyvä määrä, koska jotain kuluja varmasti tulee pelin aikana.
>
> Esko pohtii millaista on Wasabin elämä. Wasabilla ei ole asuntoa, eikä vaihtovaatteita, eikä mitään merkittävää omaisuutta lukuunottamatta sitä mitä hän kantaa yllään, ja moottoripyörä. Yöt hän viettää satunnaisissa motelleissa, tai kadulla, mikäli vaikuttaa tuvalliselta. Matkapuhelimella hän pääsee käsiksi Utopian palveluihin ja voi esimerkiksi etsiä työkeikkoja. Paikalliset MERC toimistot ovat myös aina auki ja työtähän riittää tekijälle. 

## Tulot

**Tulot** lasketaan [[../3-hahmot/Ammatit|Ammattiin]] vaikuttavien taitojen perusteella: Ota keskiarvo ammattiin vaikuttavista taidoista, ja käytä tätä Varallisuusluokkana. Jos kuulut ryhmittymään, niin tarkista ryhmittymän kuvauksesta millaisia tuloja se tarjoaa. Vaikka olet ryhmittymässä, voit silti harjoittaa jotakin ammattia sivubisneksenä, jolloin tulot riippuvat ammatista, jota pyrit harjoittamaan.

Tuloista vähennetään kaikki menot, kuten asuminen ja muu, ja kaiken lisäksi se edellyttää, että hahmoilla on jokin työ, jota he voivat tehdä. Tulot voidaan huomioida, jos pelataan pitkiä aikoja suvantoa, mutta työllisyystilanne on on silti eri asia.

## TEK-Taso

TEK-taso määrittelee kuinka kehittynyttä teknologiaa jokin varuste on. Suurempi TEK-taso on luonnolisesti harvinaisempaa ja vaikeammin saatavilla kuin pienempi TEK-taso. Organisaatiot ja alueet voivat kukin määritellä oman TEK-tason. Organisaation jäsenellä on parempi saatavuus kuin sen ulkopuolisilla, mutta kaupunkien keskusta-alueilla saatavuus on yleisesti paljon paremmilla.

> Jos haluat ostaa jotakin oman TEK-tasosi ulkopuolelta, niin jokainen TEK-tason erotus **kaksinkertaistaa** hinnan.

Hahmon TEK-taso on suurin vaikuttava TEK-taso. Esimerkiksi jos hahmolla on rikas tausta, niin hän voi valita joko taustansa mukaisen TEK-tason, tai organisaation TEK-tason, jonka jäsen on. Muussa tapauksessa hahmojen TEK-taso riippuu asuinpaikasta, mutta on oletuksena 2.

| TEK-taso | Varusteet                                                    | Paikat                                             |
| -------- | ------------------------------------------------------------ | -------------------------------------------------- |
| 0        | Primitiiviset aseet ja itsetehdyt haarniskat.                | Joutomaan villiheimot, tai pienet syrjäkylät.      |
| 1        | Yksinkertaiset ampuma-aseet. Kaikenlainen vanhentunut ylijäämätavara. | Syrjäseudut ja slummit                             |
| 2        | Modernit ampuma-aseet ja panssarit.                          | Normaali metropolis-ympäristö                      |
| 3        | Huipputekniset aseet ja panssarit.                           | Erikoistuneet liikkeet ja varakkaat kaupunginosat. |
| 4        | Tuhoisat energia-aseet ja voimahaarniska                     | Eliittikaupunginosat                               |
| 5        | Parasta mitä voi löytää.                                     | ?                                                  |

### Saatavuus

Varustelistoilla on kaikkea kivaa, mutta valitettavasti ihan kaikkea ei kuitenkaan voi aina löytää tai saada. Hahmonluonnissa voit ostaa mitä tahansa, kunhan rahat riittävät, mutta sen jälkeen asioiden löytämiseen vaikuttaa esineiden **Saatavuus**.

**Saatavuus** määritellään TEK-tason mukaan ja se kertoo kuinka todennäköistä on, että löydät etsimäsi esineen. Vertaa omaa, tai paikan TEK-tasoa etsimäsi esineen TEK-tasoon, josta saat todennäköisyyden, jolla voi löytää kyseisen esineen. Pelinjohtaja voi antaa sopivan taitotestin, esim. **Katutieto** -taidolla, jos etsit mustan pörssin kontaktiesi kautta, tai **Kybertaito**-heitolla, jos etsit Utopia-verkoston kautta, parantaaksesi mahdollisuuksiasi. Jokainen OM antaa silloin +5% saatavuuden todennäköisyyteen. Esineiden saatavuus vaihtelee jonkin verran, joten voit yrittää etsiä uudestaan seuraavana päivänä. Tietyllä kaupalla tai liikkeellä TEK-taso on kiinteä, joten siihen et voi pahemmin vaikuttaa.

| Suhteellinen TEK-taso (Oma TEK - Esine TEK) | Saatavuus | Hinta-kerroin |
| ------------------------------------------- | --------- | ------------- |
| -5                                          | 3%        | 32x           |
| -4                                          | 6%        | 16x           |
| -3                                          | 12%       | 8x            |
| -2                                          | 25%       | 4x            |
| -1                                          | 50%       | 2x            |
| 0                                           | 75%       | 1x            |
| 1+                                          | 90%       | 1x            |

> Esim.
>
> Skaftung yrittää etsiä palkollisilleen laadukasta asekauppiasta. Hän haluaa löytää TEK-tason 4 varusteita, joista on tällä hetkellä pula. Hänellä on tällä hetkellä oma TEK-taso 3, joten saatavuus on vain 50%. Skaftung testaa Katutietoa, ja saa OM 4, josta tulee +20% saatavuuteen, joten saatavuus onkin jo 70%. 

[[./Ampuma-aseet|Ampuma-aseet]]

[[./Ammukset|Ammukset]]

[[./Lähitaisteluaseet|Lähitaisteluaseet]]

[[./Panssarit|Panssarit]]

[[./Asuminen|Asuminen]]

[[./Matkustus|Matkustus]]

[[./Kulkuneuvot|Kulkuneuvot]]