---
share: true
---
# Teemat
Utopian ydin on *katarsis*, eli negatiivisten tunteiden puhdistus äärimmäisyyden kautta.

**KATARSIS** tulee kreikan sanasta *katharsis*, ja tarkoittaa "puhdistusta". Sitä käytetään usein kuvaamaan negatiivisten tunteiden puhdistusta, ja siitä seuraavaa eheyttävää ja virkistävää tunnetilaa.

Utopiassa tämä tarkoittaa, että hahmoilla on mahdollisuus ottaa riskejä, rellestää ja ratkoa mahdottomia ja äärimmäisiä tilanteita. Väkivalta, moraalittomuus, laittomuudet - kaikki mikä on tosimaailmassa kiellettyä, on Utopiassa sallittua, ja peräti suotavaa. Tätä ei kuitenkaan ole tarkoitus pelata suu vinossa, pelatessa on tarkoitus pitää hauskaa, ja sitä kautta kokea *katarsis* ja puhdistautua.
## Miten tästä on kyse?
Pelaajien luomat hahmot ovat kaikki pohjimmiltaan viallisia ja rikkinäisiä, ja jokaisella on jokin suunnattomalta ja ylipääsemättömältä vaikuttava *ongelma*, joka ohjaa pelaajaa epätoivoisiin, riskialttiisiin ja äärimmäisiin ratkaisuihin. 
## Mistä pelaajia palkitaan?
Pelaajia palkitaan toiminnasta ja teoista, jotka edistävät peliä. Jokainen pelaa hahmoaan miten haluaa, mutta tärkeintä on aktiivisuus, riskit, kekseliäisyys ongelmien ratkomisessa, sekä tietysti siinä, että kaikilla on hauskaa.
## Mistä pelaajia rangaistaan?
Toimettomuus, tylsistyttäminen ja epäröinti eivät ole suotavia. Toisaalta tarkoitukseton toiminta ja äärimmäisyys ei ole suotavaa, ja kaikella toiminnalla pelissä on seuraukset.