---
share: true
---
# Erityispiirteet

Radioaktiivinen säteily ja täysin rajoittamaton oikeus tehdä lääketieteellisiä kokeita älykkäillä olennoilla on ajanut geenipoolin omituiseen paikkaan, jossa maailman olennoilta löytyy milloin mitäkin erikoista ominaisuutta. Hahmot voivat ostaa erikoisominaisuuksia halutessaan laajentaakseen hahmoaan oudompiin suuntiin. Hahmot saavat rotunsa perusteella erilaisen määrän **Erikoisuuspisteitä** (EP), joilla voivat ostaa haluamansa erikoisuudet.

Erikoisuuspisteet kannattaa käyttää ennen Kykyjen määrittelemistä, koska niilla voi olla vaikutuksia siihen mistä sarakkeesta Kykyheiton lukema otetaan.

> **Wasabin tarina...**
>
> Esko haluaa Wasabista taitavamman soturin, joten hän ostaa Wasabille Lahjakas (Haba), sekä Lahjakas (Notku) yhteensä kahdella pisteellä. Lisäksi hän valitsee piirteen ja Vaikeasti Tapettava (2). Wasabilla on pelin alussa 1 sisupiste, ja hän saa 4 ylimääräistä Haavapistettä. Tähän tulee kuitenkin vielä kokoluokan kerroin, joten Wasabi saa tästä vain 3 ylimääräistä Haavapistettä.

## Yleiset Edut

### Lahjakas (1p)

Voit valita yhden Kyvyn, joka on hahmollesi Vahva. Kykyjä määrittäessä katsot arvon Vahva-sarakkeesta. Voit ostaa hahmollesi enemmän kuin yhden lahjakkuuden.

### Superlahjakas (3p/2p)

Voit valita yhden kyvyn, joka on hahmollesi **Ylivertainen**. Kykyjä määrittäessä käytät kyseistä saraketta. Jos hahmolla on entuudestaan Vahvana sama kyky, saat tälle piirteelle 1 pisteen alennuksen.

### Sisukas (1p/3p)

Hahmosi saa yhden ylimääräisen sisupisteen. Kolmella pisteellä saat kaksi ylimääräistä Sisupistettä.

### Vaikeasti tapettava (2p)

Olet ulkoiseen olemukseesi nähden äärimmäisen sitkeä ja vaikeasti tapettava yksilö. Saat +4 [[./Statistiikka#Kestävyys|Statistiikka > Kestävyys]]. Muista ottaa huomioon kokoluokkasi HP-kerroin. Jos saat vakavan vamman, joka aiheuittaisi kuolemasi, on sinulla on 50% mahdollisuus jäädä henkiin, mutta menetät silti tajuntasi ja olet poissa pelistä vähän aikaa ainakin, ja kärsit tällöin kuitenkin vastaavanlaisen lievän vamman.

### Varakas (1p/3p)

Voit nosta varallisuusluokkaasi yhdellä. Tai kalliimmalla versiolla kahdella. Maksimi varallisuusluokka on 10.

### Taitava (1p/2p)
Olet hionut taitojasi pitkään ja hartaasti, ja se näkyy!
**(1p)**: Saat ylimääräiset 10 kokemuspistettä taitoihin. Voit aloittaa korkeintaan taidon asteella 5.
**(2p)**: Saat ylimääräiset 20 kokemuspistettä taitoihin. Voit aloittaa korkeintaan taidon asteella 6.

### Teknofiili (2p)
Rakastat erilaisia vempaimia ja kaikenlaista teknologiaa ylipäänsä, ja oletkin käyttänyt merkittävän paljon aikaa haaliaksesi kasaan kontakteja ja yhteyksiä erilaisen teknologian hankkimiseen. Saat +1 TEK-tasoosi.

### Molempikätinen (1p)
Pystyt käyttämään kumpaakin kättäsi luontevasti ilman haittaa ei-hallitsevasta kädestä. Ilman molempikätisyyttä saat -4 haitan käyttäessäsi ei-hallitsevaa kättäsi esim. aseella ampumiseen, tai johonkin muuhun merkitykselliseen.

### Raivo Härkä (2p)
Kun kello kilahtaa ja taistelu alkaa, sinut valtaa sokea, raivohulluus, ja suu vaahdossa ryntäät kohti vihollista sen enempää ajattelematta. Saat aina +3 edun aloitteeseen, ja +1 toimintopisteen, ja teet lähitaistelussa **tuplavahingon**, mutta Peruspuolustuksesi on aina 0, etkä voi koskaan yrittää puolustautua.

## Kääpiöiden erityispiirteet

### Teräshermot (1p)
Stressi ja tulitaistelut eivät sinua hetkauta. `Itsekuri`-testin vaikeusaste stressitilanteissa on 6.

### Onnekas Ampuja (2p)
Saat aina +/-1 vammaheittoihin.

### Tynnyri (1p)
Ruuminrakenteesi muistuttaa tynnyriä. Olet äärimmäisen leveä, mutta myös erittäin lyhyt. Tämän ansiosta et kärsi pienen kokosi aiheuttamasta heikosta **Kestävyys-kertoimesta**, mutta sen sijaan saat vain +1 edun **puolustukseen** ja olet vähän hitaampi, eli **Liikenopeutesi** on 0.7x.


## Haltioiden erityispiirteet

### Muinainen Haltia (1p/2p)
**(1p)**: Sinulla on päästy haltioiden geneettiseen muistiin. Muistat pilkahduksia tapahtumista, jotka sijoittuvat vuosituhansien taakse, toiseen kolkkaan universumissa, kauan ennen kuin Muinaiset tulivat maan päälle. Muistot tulevat katkonaisesti ja aiheuttavat kaikenlaista ongelmaa, kuten päänsärkyjä ja hallusinaatioita, mutta mitä syvemmälle pääset muistoihin käsiksi, sitä enemmän tietoa pystyt omaksumaan: Saat 4 taitopistettä valitsemiisi taitoihin (maksimi aste 5). Jos otat vapaaehtoisesti [[./Kuormitus|Kuormituspisteen]], voit väliaikaisesti kasvattaa jotain taitoa 1 asteella. Vaikutus kestä yhden kohtauksen, ja voit ottaa useamman kuormituspisteen kerralla. Voit myös käyttää kuormituspisteen saadaksesi alennusta taidon hinnasta, jolloin jokainen kuormituspiste antaa 1 pisteen alennuksen.

**(2p)**: Geneettisen muistin lisäksi sinussa ilmentyy fyysisiä muutoksia, jotka ovat lajillesi epätyypillisiä, mutta seurausta piilevästä DNA:sta: Ihonvärisi on harmahtava tai hopeinen, ja sinulla mustat silmät, joissa on purppurat soikeat pupillit, ja karvoituksesi on myös luonnostaan eksoottisen värinen, esimerkiksi vihreä, sininen tai purppura. Kaiken tämän lisäksi sinulla on luontaisia [[PSI|Psyykkisiä voimia]]: voit valita yhden voiman Psyykkiset Voimat-listalta.

### Kaaosvaisto (1p)
Olet alkanut ymmärtää haltioiden todellisen tehtävän maan päällä, mikä on taistelu pahoja kaaosvoimia vastaan, ja pystyt tunnistamaan vihollisesi yksinkertaisella **Skarppi**-testillä. Latentit psyykkiset voimasi mahdollistavat kaaosvoimien vastustamisen: Voit testata **PSI**-taitoasi pyrkiäksesi vaistonvaraisesti tukahduttamaan kaaosvoimat, joita käytetään lähellä. Saat lisäksi +2 taitoastetta Vaistoon (max aste 5).

### Doi-K'han taitaja (1p)
Sinulle on opetetty mystisen taistelulajin **Doi-K'han**:in salat, ja saat **Erikoistumisen** siihen. Erikoistumista ei voi normaalisti ostaa kokemuspisteillä.

> [!info]
> Huomaa, että jos kuulut lahkoon **[[../../Utopaedia/factions/index|E'Shara'n e'An-K'han]]**, saat tämän erikoistumisen lahkon etuna.





## Mutaatiot

Voit ostaa mutaatioita, mikäli Alkuperäsi mahdollistaa sen.

### Hämähäkki (2p)
Mutaatio on antanut sinulle kyvyn kiivetä mitä tahansa pintoja pitkin ja singota käsistäsi vahvaa seittiä, joka tarttuu lähes kaikkiin pintoihin. Seitti kantaa 5x hahmon oman painon ja sillä ON rajallinen ”ammusvarasto”, jota on maksimissaan 20 kerralla, ja joka uusiutuu kun hahmo nauttii jotakin ainetta, joka on hänen/PJ:n päätettävissä. Seitillä itsensä heilautteleminen ja muu siisti juttu vaatii aina Urheilu-testin. Kiipeäminen ei vaadi testia, vaan toimii automaattisesti. Siinä on kuitenkin painoraja ja jos kannat yhtään enempää kuin oman taakkarajasi verran tavaraa, niin on 10% mahdollisuus per ylimääräin taakkapiste, että menetät otteesti, jolloin kiipeäminen vaatii Urheilutestiä.

### Infrapuna-näkö (1p)
Sinulla on luontainen infrapuna-näkö, jonka saat halutessasi päälle ja näet kaiken lämpöjälkien perusteella. Infrapuna-näkösi aktivoituu halutessasi, ja tällöin silmäsi hohtavat punertavina. Infrapuna-näön ollessa päällä et kykene kunnolla erottamaan kaikkia yksityiskohtia, jonka ansiosta voi kärsi tilannekohtaisesti korkeintaan -4 haitan Skarppi-testeihin.

### Jatkuva Mutaatio (1p)
Olet joskus altistunut pahasti radioaktiiviselle säteilylle ja se vaikuttaakin elämääsi aina tasaisin väliajoin. Kerran viikossa heitä 1d10 jokaisen kyvyn kohdalla: Tuloksella 1 kyky laskee yhdellä. Tuloksella 10 kyky nousee yhdellä.

### Kameleontti (2p)
Olet saanyt kyvyn sulautua ympäristöösi ja omaksua minkä tahansa haluamasi esineen tai pinnan tekstuurin ja värityksen, ja jopa muodot, jolloin pystyt täydellisesti sulautumaan ympäristöösi, vaihtamaan ulkonäköäsi ja jopa luomaan illuusion vaatteista ja vaatetuksesta. Kyky pätee ainoastaan alastomaan ihoosi, etkä pysty vaikuttamaan kantamiisi vaatetukseen, tai panssarointiin, mutta pystyt kyllä matkimaan vaatteita, jolloin voit käytännössä kävellä alasti ympäriinsä. Saat +10 edun hiiviskelyyn, kun yrität piiloutua kyvyn avulla ympäristöösi. Tämä ei kuitenkaan hämää infrapunanäköä, ellei sinulla ole jotakin keinoa piilottaa lämpöjälkiäsi.

Testaa itsekuria, kun haluat omaksua uuden esineen tai pinnan ulkonäön, tekstuurin, värityksen tai muodon. Perusvaikeusaste on 8 ja se kasvaa mitä monimutkaisemmasta asiasta on kyse. Voit ostaa erikoistumisen Itsekuriin *Kameleontti*-mutaatiolle.

### Kumiraaja (2p)
Mutaatio on antanut sinulle kyvyn venyttää raajojasi uskomattomiin mittoihin. Pystyt venyttämään raajojasi yhtä monta metriä kuin $Notku+4$ on, mutta jokaisella venytyksellä kärsit $1d4-4 + venytysetäisyys$ haavapistettä. Raajojen palautuminen takaisin normaalin pituisiksi käy vähän samaan tapaan kuin irrottaisi toisen pään venytetystä kumilenkistä, eikä ole läheskään yhtä kivuliasta. Tällä tavoin sinun on mahdollista esim. kiivetä korkealle kunhan ensin venytät kätesi, otat hyvän otteen ja ”päästät irti”. Voit myös käyttää raajojasi hyväksi taistelussa ja täten iskeä lähitaisteluaseilla/aseettomalla paljon kauempaa, mutta tällöin kärsit $1d4-2+venytysetäisyys$ haavapistettä per hyökkäys. Tarpeeksi pitkät venytykset saattavat vaatia **Itsekuri**-testiä, sillä prosessi on todellakin hyvin tuskallista.

### Luontainen Ase (1-3p)
Sinulla on luontainen lähitaisteluase, joka voi olla esim. kynnet, hampaat, tai häntä. aseen arvo on pisteytyksestä riippuen jokin seuraavista. Voit valita aseelle Vahinkotyypiksi Murskaavan tai Lävistävän, ja voit käyttää joko Nyrkkitappo tai Taistelulajit -taitoa valintasi mukaan. Läpäisykyky on aina 0, mutta Vahinkoluokka riippuu pisteytyksestä. Voit valita yhden seuraavista luontaisen aseen tyypistä:
- **Nopea:** TRK: +0, VL: 2/4/6, TP: 2
- **Hidas:** TRK: -2, VL: 4/7/10, TP: 4
- **Tarkka**: TRK: +2, VL: 3/5/7, TP: 3

### Happohyökkäys (2p)
Pystyt oksentamaan tahdonalaisesti vahvasti syövyttävää happoa. Happohyökkäys vaikuttaa kaikkiin kohteisiin suoraan edessäsi 5m asti. Voit käyttää hyökkäykseen **Urheilu**-taitoa. Hyökkäyksen Vahinkoluokka on P6, ja osuessaan happo jää polttelemaan 6 kierrokseksi, mutta joka kierros vahinkoluokka vähenee yhdellä.

### Suuri (1p)
Olet poikkeuksellisen suurikokoinen. Kokoluokkasi kasvaa **keskikokoisesta** **suureksi**, jos olet jos Suurikokoinen, niin tämä ei sinua auta.

### Massiivinen (2p)
Olet massiivinen järkäle, yllät helposti 3-metriseksi. Kestät huomattavasti enemmän vahinkoa kuin muut, mutta sinuun on myös helppo osua taistelussa. [[./Kokoluokka|Kokoluokkasi]] kasvaa **Suuresta** peräti **Massiiviseksi**. Jos olet keskikokoinen, niin sinun täytyy ensin kasvattaa kokoluokkasi Suureksi.

### Myrkyllinen iho (1p)
Ihosi erittää voimakasta myrkkyä, joka tarttuu kosketuksen välityksellä, ellei käytetä suojavälineitä. Myrkky on nopeavaikutteista ja pelkkä hipaisu riittää vaikutukseen. Kohde kärsii 2d10 myrkytysvahinkoa: Lievä vamma aiheuttaa -2 haitan toimiin, ja vakava vamma -4 haitan, ja kohde voi myös kuolla myrkytykseen.

### Paksu veri (1p)
Veresi on jonkin mutaation ansiosta paljon normaalia paksumpaa, hieman limamaista tököttiä, mikä jähmettyy lyhyessä ajassa lähes kivikovaksi. Et kärsi verenvuodoista juuri lainkaan, ja vakavakin verenvuoto umpeutuu lyhyessä ajassa, jolloin sinun ei tarvitse tehdä Kuolontestejä lainkaan, etkä kärsi ylimääräistä vahinkoa verenvuodoista.

### Radioaktiivinen säde (2p)
Aikamoinen määrä radioaktiivista säteilyä on antanut sinulle uudenlaisen katseen, nimittäin tappavan sellaisen. Katseesi toimii halutessasi radioaktiivisena hyökkäyksenä, johon käytetään Itsekuri-taitoa. Voit ostaa hyökkäykselle erikoistumisen. Hyökkäyksen optimaalinen kantama on $10+Ruho+Psyko$ metriä, ja se aiheuttaa palovammoja, joiden Vahinkoluokka on $Ruho + Psyko$. Hyökkäys kuluttaa 4 toimintopistettä.

### Regeneraatio (1p-3p)
Sinulla on häkellyttävän nopea uusiutumiskyky, ja paranet luontaisesti 1 haavapisteen tunnissa.
- 2p versiolla paranemisvauhti on huikeat 1 haavapiste per 10 minuuttia
- 3p versiolla 1 haavapiste kierroksessa.

**Sumo-Troggit** saa 1 pisteen alennuksen tästä erityispiirteestä.

### Siamilaiset kaksoset (1p)
Olet kasvanut yhteen veljesi/sisaresi kanssa. Jaatte saman kehon, mutta teillä on kummallakin omat päät, ja hallitsette kukin eri puolta kehosta. Sinulla on käytännössä kaksi hahmoa, jotka voivat olla ihan eri persoonallisuuksia. Joskus sisaruksesi voi olla myös PJ:n ohjastama. Huonoja puolia tässä on vaikka millä mitalla, mutta hyvä puoli on se, että saat +2 edun kaikkeen älylliseen toimintaan, koska voit aina konsultoida sisarustasi, ja joskus epäonnistuessasi voi sisaruksesi yrittää uudestaan. Eikä sinulla ole koskaan tylsää. Jos satut saamaan vammoja, niin homma voi mennä mutkikkaaksi:  heitä arvalla kumpaan puoleen kehoa ne osuvat.

### Suuret Kädet (1p)
Kätesi ovat massiiviset lapiot, jotka voi kääriä pienen haltian koko pään ympäri. Tarttumavoimasi on uskomaton ja kaikenlaiset **Murskausliikkeet** lähitaistelussa tekevät **tuplavahingon**, ja otteesi on pettämätön. Haittapuolena et oikeastaan pysty käsittelemään ihmisille suunniteltuja ampuma-aseita lainkaan, mutta lähitaisteluaseissa harvemmin on tätä ongelmaa.

### Vahvistunut Iho (1p)
Luontainen Panssari: PL 2/2/2.

### Kitiininahka (2p)
Nahkasi on paksun hyönteismäisen kitiinipanssarin peitossa. Sinulla on luontainen **keskiraskas** panssari: PL 4/3/2.

### Ylimääräinen ruumiinosa (1p per raaja)
Sinulle on kasvanut ylimääräinen ruumiinosa. Vaikutukset riippuvat ruumiinosasta:
**Käsi**: Ylimääräinen käsi, jolla voi tehdä kaikkea hauskaa. Mielikuvitus on rajana.
**Jalka**: Saat +25% liikenopeuteen per jalka max +100% liikenopeuteen asti.
**Silmä**: Silmä voi sijaita missä vain kohtaa kehossasi. Pysty luonnollisesti näkemään silmällä normaalisti, ja jos yhdistät sen muiden silmiesi kanssa, sinulla on pettämätön syvyysnäkö ja voit vähentää 1 pisteellä pitkästä kantamasta johtuvia haittoja ampumiseen, per ylimääräinen silmä.
**Korva**: Korva voi sijaita missä vain kohtaa kehossasi. Jos korvaa ei ole peitetty, pystyt kuulemaan korvalla luonnollisesti. Pystyt paikallistamaan helpommin äänen perusteella kohteita, jos kaikki korvat on käytössä ja saat +1 edun kaikkiin toimiin sellaisia kohteita vastaan, joita et näe, mutta jotka pystyt kuulemaan.

### Yönäkö (1p)
Mutaatio on antanut sinulle kyvyn halutessasi nähdä pimeydessä lähes yhtä hyvin kuin päivälläkin – oli ympäristö kuinka pimeä hyvänsä. Huonona puolena tässä kyvyssäsi on, että kun käytät sitä, alkavat silmäsi loistaa kellertävää valoa, jolloin sinut on melko helppo huomata.

## Psyykkiset voimat

Voit ostaa Psyykkisiä voimia vain mikäli Alkuperäsi mahdollistaa sen.
