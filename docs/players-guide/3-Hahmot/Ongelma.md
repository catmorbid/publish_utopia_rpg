---
share: true
---
# Ongelma

Jokaisella hahmolla on jokin ongelma. Heitä taulukosta määritelläksesi mikä asia on hahmosi riesana. Jos pelinjohtaja on armelias, voit myös valita ongelmasi. Hahmot voivat myös valita, tai heittää **Kollektiivisen** ongelman, jolloin ongelma koskee heitä kaikkia. Tällöin ongelmasta voi suoraan tehdä paljon vakavamman. Esim. velan määrä on kerrottu pelaajien lukumäärällä jne.

Aikanaan voi käydä niin, että saat ongelmasi ratkaistua. Mitä sitten? Noh, on ihan todennäköistä, että tässä vaiheessa hahmo on ihan itse onnistunut hankkimaan lisää ongelmia, joten eiköhän se sillä sitten selviä. Mutta jos elämä alkaa tylsistyttää, niin voit aina heittää uuden ongelman!

|     | Ongelma           | Selitys                                                                                                                                                                                                                                                                                                                              | Miten siitä pääsee eroon?                                                                                                                      |
| --- | ----------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ | ---------------------------------------------------------------------------------------------------------------------------------------------- |
| 1   | Velkojat          | Olet velkaa. Heitä **Ikävä Taho** -taulukosta kenelle. Jos et maksa, niin luunmurskaajat tulevat perääsi silloin kuin vähiten sitä kaipaat.                                                                                                                                                                                          | Maksa 100 000 CR. Plus korot (10% per viikko).                                                                                                 |
| 2   | Ongelmamagneetti  | Keräät puoleesi ongelmia missä tahansa liikutkaan. Jos tilanne voi kärjistyä väkivaltaiseksi, siihen on 50% mahdollisuus, teet mitä tahansa.                                                                                                                                                                                         | Ei pääse.                                                                                                                                      |
| 3   | Jahdattu          | Jokin taho on perässäsi ja haluaa sinut vangiksi. Heitä **Ikävä Taho**-taulukosta kuka on perässäsi. He eivät luovuta, eivätkä pysähdy, ja tekevät elämästäsi äärimmäisen hankalaa. Heitä **Motiivi.**                                                                                                                               | Jos tapat jahtaajasi, niin saat hetken rauhaa.                                                                                                 |
| 4   | Vihollinen        | Olet suututtanut väärän tahon, etkä todellakaan halua kohdata heitä missään tilanteessa, sillä siitä seuraisi väistämättä väkivaltainen konflikti. Voit myös olla varma, että jos mahdollista, niin vihollisesi pyrkii kaikin keinoin tekemään elämästäsi vaikeaa. Heitä **Ikävä Taho**-taulukosta, jonka jälkeen heitä **Motiivi.** | Vaikeasti                                                                                                                                      |
| 5   | Addiktio          | Sinulla on voimakas addiktio, joka saa kaiken elämässäsi pyörimään sen ympärillä. Jos et saa seuraavaa fiksiä 24h sisällä edellisestä annoksesta, niin vieroitusoireet iskevät, ja lujaa (-4 kaikkiin toimiin). Heitä **addiktiot** -taulukosta mihin olet koukussa.                                                                 | Selviämällä vieroituksesta (30 päivää) hengissä. Silloinkin repsahdus tapahtuu kerrasta.                                                       |
| 6   | Harvinainen tauti | Sinulla on harvinainen tauti, jonka ansiosta sinulla on 2D10+10 päivää elinaikaa.                                                                                                                                                                                                                                                    | Voit pidentää elinaikaasi 2D10 vuorokautta ostamalla lääkettä/hoitoa, mutta tämä maksaa 20 000 CR per annos/hoitokerta. Parannusta ei tunneta. |
| 7   | Uhkavaatimus      | Jokin taho pitää veistä kurkullasi. Jos et tee, kuten he vaativat, joudut kärsimään seuraamuksista. Heitä **Uhkavaatimukset**-taulukosta *vaatimus* ja *seuraukset*, sekä **Ikävä Taho**-taulukosta uhkaajasi.                                                                                                                       | Tee kuten käsketään, tai kokeile onneasi.                                                                                                      |
| 8   | Rakkaustarina     | Olet korviasi myöten rakastunut, ja tekisit rakkaasi puolesta mitä tahansa. Rakkautesi kohde on haavoittuvainen ja heikko, ja hänellä on taipumusta joutua ongelmiin. Heitä toinen **ongelma**, mutta tällä kertaa *hänelle*.                                                                                                        | Ei siitä pääse eroon, edes haudassa.                                                                                                           |
| 9   | Elätti            | Olet vastuussa jonkun toisen elämästä, joka ei itse kykene siitä vastaamaan. Tämä voi olla lapsi, sairas sukulainen, vanhempi, tai jotakin muuta. Joku toinen pelaaja voi halutessaan pelata Elätti-hahmoasi, mutta hän on tällöin huomattavasti heikommassa asemassa kuin tavalliset hahmot.                                        | Saat välittömästi -20 karmaan, jos et huolehdi elätistäsi. Myös muut seuraukset ovat mahdollisia. Koitapas nyt.                                |
| 10  | Tupla-ongelma     | Sinulla on kaksi ongelmaa (!!). Tai sitten voit valita minkä tahansa tavallisen ongelman (nössö!). Jos kuitenkin pysyt tupla-ongelmassa, niin heitä uudestaan 2 kertaa, mutta saat bonuksena 3 erityispistettä lisää.                                                                                                                | Ongelma kerrallaan.                                                                                                                            |



**Addiktio**

| d   | Addiktio                                | Huume           | Lääke            |
| --- | --------------------------------------- | --------------- | ---------------- |
| 1   | Uhkapeliaddiktio                        | Blisz           | BrainMax         |
| 2   | Huumeaddiktio: Heitä tai valitse huume. | CHAG-X          | Empathox         |
| 3   | Lääkeaddiktio: Heitä tai valitse lääke  | Hard Corn       | FocuMax          |
| 4   | Seksiaddiktio                           | Hyperspeed      | Magnolium 1000mg |
| 5   | Ruoka-addiktio                          | Khrono          | MuchePayn        |
| 6   | VR-MMORPG-Addiktio                      | Sinijää         | PsychoMax        |
| 7   | Adrenaliini-addiktio                    | Super Mass Fuel | Stam1Plus        |
| 8   | Väkivalta-addiktio                      | Techno Psycho   | Ultramorfiini    |



**Uhkavaatimukset**

Heitä ensin vaade, jonka jälkeen heitä Seuraukset.

|      | Vaatimus     | Seuraukset                 |
| ---- | ------------ | -------------------------- |
| 1    | Salakuljeta  | Pommikauluri               |
| 2    | Tuhoa        | Nano-virus                 |
| 3    | Ryöstä       | Tapporyhmä                 |
| 4    | Murhaa       | Salamurhaaja               |
| 5    | Petä         | Nolo Kohtalo               |
| 6    | Huijaa       | Huumekoukku ja seksiorjuus |
| 7    | Sabotoi      | Maineen menetys            |
| 8    | Pahoinpitele | Vankeus                    |

**Ikävä Taho**

| D12  | Ikävä taho                 |
| ---- | -------------------------- |
| 1    | Väkivaltainen katujengi    |
| 2    | Lahko                      |
| 3    | Organisaatio               |
| 4    | Järjestäytynyt rikollisuus |
| 5    | Poliisi                    |
| 6    | Vähäinen suuryritys        |
| 7    | Palkkasoturiryhmä          |
| 8    | Hakkeriryhmä               |
| 9    | Valtion Tiedustelupalvelu  |
| 10   | Upporikas Eliitti          |
| 11   | Suuryritys                 |
| 12   | Tuntematon ryhmittymä      |

**Motiivi**

| D6   | Motiivi           |
| ---- | ----------------- |
| 1    | Raha              |
| 2    | Kosto             |
| 3    | Maine / Kunnia    |
| 4    | Väärinkäsitys     |
| 5    | Tuntematon Agenda |
| 6    | Huvittelu         |

