---
share: true
---
# Alkuperä

Utopiassa ei ole varsinaisesti rotuja tai lajeja, vaan kaikki on enemmän tai vähemmän sekoittunut yhteen, joten karkeasti sanottuna voidaan puhua yksilöiden alkuperästä. Löytyy eriväristä ja kokoista ihmistä, mutanttia, telepaattia, ja ulkoavaruudesta peräisin olevaa DNA:ta. Tämän lisäksi, joukkoon voidaan sotkea keinotekoisesti paranneltuja ihmisiä, kuten kyborgeja ja Eliittejä, tai puhtaasti synteettisiä olentoja, kuten androideja ja robotteja, jolloin voidaankin jo puhua melko kirjavasta sakista. Alkuperät on jaettu kahtia seuraavasti: [[Orgaaniset]] ja [[Synteettiset]] alkuperä. **Orgaaninen alkuperä** tarkoittaa, että hahmo on kutakuinkin luonnollinen olento, lihaa ja verta. **Synteettinen alkuperä** taas tarkoittaa, että hahmo on keinotekoisesti rakennettu, tai niin paljon *paranneltu*, että alkuperäinen genotyyppi on jo jäänyt hämärän peittoon.

> **Wasabin tarina...**
>
> Esko luo uutta hahmoa peliin. Hän on valinnut hahmonsa alkuperäksi **Kääpiön**. Kääpiön nimeksi tulee Wasabi. Eskon ylväässä visiossa on parrakas kääpiösamurai, joka käyttää katanaa ja katkaistua haulikkoa. Wasabin alkuperä on siis Kääpiö. Kääpiöt ovat **Pienikokoisia**, mutta heillä on **Vahva Skarppi** ja **Vahva Psyko**, sekä peräti 5 **erikoisuuspistettä**.

