---
share: true
---
# Kybernetiikka

Hahmot voivat ostaa kyberneettisiä osia, mikäli heillä on tarpeeksi rahaa. Lisäksi heidän täytyy löytää sopiva kybernetiikkaan perehtynyt asiantuntija, jolta ostaa palvelut. Kyberlekureita on moneen lähtöön, eivätkä kaikki ole täysin luotettavia.

Kybernetiikkaa on kolmenlaisia:

**Proteesit** korvaavat hahmon ruumiinosia. Proteesien asennus on yleensä melko halpaa ja ne ovat kätevä tapa saada esimerkiksi tuhoutunut raaja takaisin käyttökuntoon.

**Proteesien Lisäominaisuudet** ovat maksullisiä lisiä proteeseihin, joilla voidaan laajentaa proteesin toimintaa.

**Implantit** ovat suoraan aivoihin kytkettäviä kybersoftia, jotka voivat avustaa käyttäjää monissa eri asioissa.

Proteesit ja implantit vaikuttavat usein kykyihin, jolloin mainittu bonus vaikuttaa suoraan kyvyn **muuttujaan**.

> Wasabin tarina...
>
> Wasabin Megatech Reaktiosiru antaa +2 bonuksen Spiidiin käytettäessä. Wasabin Spiidi-muuttuja on vain 1, joten käyttäessään Reaktiosirua hänen Spiidinsä nousee +3:een.

## Valmistajat

Kybernetiikkamarkkinoilla on lukuisia tekijöitä, jotka tekevät erilaatuista tavaraa. Saatavilla oleva kybernetiikka vaihtelee aika paljon, ja tärkein tekijä onkin saatavan osan tyypin lisäksi sen **valmistaja**. Kun ostat implantteja tai proteeseja, tärkein tekijä on sen valmistaja. Valmistaja määrittää osan **laatubonuksen**, jolla siis mitataan proteesin laatua, sekä **hintakertoimen**. Laatubonus määrittää proteesin tuomat edut, ja hintakertoimella kerrotaan osan perushinta.

Lisäominaisuudet ovat yleensä kiinteähintaisia, ja niihin ei vaikuta valmistaja, joten voit ostaa haluamasi lisäominaisuudet proteesin normaalin hinnan päälle.

| Valmistaja            | Bonus/Proteesi | Bonus/Implantti | Hinta/Proteesi | Hinta/Implantti |
| --------------------- | -------------- | --------------- | -------------- | --------------- |
| Lambda Tech Solutions | 1              | 1               | 1              | 1               |
| Megacorp              | 2              | 3               | 2              | 4               |
| Megatech              | 3              | 2               | 4              | 2               |
| Tech-X                | 5              | 4               | 16             | 8               |
| Unknown9              | 6              | 6               | 32             | 32              |
| Zerotech              | 4              | 5               | 8              | 16              |

## Kybernetiikkapisteet ja TEK

Jos hahmolla on käytössään kybernetiikkapisteitä, hän voi käyttää niitä proteesien ja sirujen ostamiseen rahan sijaan. Proteesin tai implantin Kybernetiikkapisteet ja TEK-taso määrittyvät proteesin/implantin bonuksen perusteella. Lisäominaisuuksien kybernetiikkapistehinta hinta riippuu lisäominaisuudesta.

| Bonus | Kybernetiikkapisteet | TEK  |
| ----- | -------------------- | ---- |
| +1    | 1                    | 3    |
| +2    | 3                    | 3    |
| +3    | 6                    | 4    |
| +4    | 10                   | 4    |
| +5    | 15                   | 5    |
| +6    | 20                   | 5    |



## Turmelus

Kybernetiikka parantaa suorituskykyä ja tekee hahmosta paremman, kestävämmän ja tehokkaamman olennon. Tällainen äkillinen voiman lisäys on addiktiivista ja hullaannuttavaa. Turmelus kuvaa hahmon vähentynyttä ihmisyyttä kyberneettisten osien lisäilyn seurauksena, jossa kyseessä on pohjimmiltaan voimakas addiktio ja sen aiheuttamat odottamattoman seurakset psyykeeseen.

Voit lukea lisää turmeluksen seurauksista, eli **kyberraivosta** [[Alkuperä-Synteettiset-Kyborgi#Kyber Raivo|Kyborgin alkuperä]] -osiosta. Vaikka kyborgi todennäköisesti on ja heti alttiina kyberraivolle, niin kaikki hahmot voivat riittävästi turmellusta saatuaan altistua näille seurauksille.

## Proteesit

Proteeseja on markkinoilla lukuisia erilaisia, aj eri valmistajilla on omat mallinsa kaikista. Proteeseja kaupataan melkolailla markkinahintaan, toki poikkeuksia on aina.

Kun ostat proteesia, tulee ensin selvittää proteesin **Valmistaja.** Valmistajan perusteella voit määrittää proteesin bonuksen, ja lopullisen hinnan.

Proteesit voivat antaa bonusta tai haittaa kykyihin. Bonus tai haitta vaikuttaa tällöin suoraan kyvyn **muuttujaan**, eikä kyvyn **lukemaan**. Tämä pätee myös implantteihin.

> Korjaus: 
> Muutetaan niin, että ei tule suoraan pelkkää kyky-bonusta. Epäbalanssi on aikamoinen tämän takia, joten pyritään välttämään sitä. Oli iso ongelma v6, nyt kun sitä muistelee. Sen sijaan käytetään laatubonusta määrittelemään miten paljon lisäominaisuuksia voi saada asennettua proteesiin. Sitten tehdään vaan enemmän lisäreitä ja jotkut lisäreista voi antaa kykybonuksa, tai esim. tilannekohtaisia etuja. Esim. "käsivakautin: antaa +1 hienomotoriikkaan, esim. tähtääminen, tai kirurgia". Pidetään bonarit pieninä (+1 näin alkuun)

> Esim.
>
> Anargil menetti kätensä "auto-onnettomuudessa", kun moottoripyöräjengiläinen ampui sen katkaistulla haulikolla tohjoksi rekan ikkunan läpi. Anargil tutkailee proteesikättä sen tilalle, ja on valinnut Megacorpin kyberneettisen käden. Megacorpin kyberneettiset proteesit antavat +2 bonuksen ja niiden hintakerroin on vain 2, joten käteen voi asentaa 2 lisäominaisuutta ja se maksaa 3000 CR. Anargil korvaa tällä vasemman kätensä, mutta hänen oikea kätensä on edelleen luonnollinen, joten kaikki edut vaikuttavat vain vasemman käden käyttöön.


### Proteesien asennus

Proteesin hinta on vain yksi osa kokonaiskustannuksista. Iso osa kustannuksista menee kyberkirurgin työn palkkioihin. Proteesin Työ-sarake kertoo kuinka työläästä asennusprosessista on kyse. Voit tarkistaa asennuksen hinnan oheisesta taulukosta, jossa on otettu huomioon Kirurgin kokemus ja palkkataso.

Kyberkirurgin kokemus ja työn vaikeus vaikuttaa myös asennukseen kuluvaan aikaan, ja mahdollisiin asennuksessa esiintyviin komplikaatioihin.



> Hahmonluonnissa pelaajat voivat ostaa kybernetiikkaa valitsemalla haluamansa osat ja valmistajat, ilman asennuskustannuksia.

| Työ  | Puoskari            | Kokematon           | Ammattilainen       | Konkari             | Eliitti             |
| ---- | ------------------- | ------------------- | ------------------- | ------------------- | ------------------- |
| 1    | 100 CR / 4h / 5%    | 200 CR / 3h / 3%    | 500 CR / 2h / 2%    | 1000 CR / 1.5h / 1% | 2000 CR / 1h / 1%   |
| 2    | 200 CR / 8h / 10%   | 400 CR / 6h / 6%    | 1000 CR / 4h / 4%   | 2000 CR / 3h / 2%   | 4000 CR / 2h / 1%   |
| 3    | 400 CR / 16h / 15%  | 800 CR / 12h / 9%   | 2000 CR / 8h / 6%   | 4000 CR / 6h / 3%   | 8000 CR / 4h / 2%   |
| 4    | 800 CR / 32h / 20%  | 1600 CR / 24h / 12% | 4000 CR / 16h / 8%  | 8000 CR / 12h / 4%  | 16000 CR / 8h / 2%  |
| 5    | 1600 CR / 64h / 25% | 3200 CR / 48h / 15% | 8000 CR / 32h / 10% | 16000 CR / 24h / 5% | 32000 CR / 16h / 3% |

#### Komplikaatiot

Heitä D100 (D%), jos tulos on yhtä suuri tai pienempi kuin **komplikaatio** %, niin hahmo kärsii komplikaatioista kirurgin operaation aikana. Heitä uudestaan komplikaatiot-taulukosta varsinainen komplikaatio, mutta lisää nopanheittoon hahmon karma. On mahdollista, että hahmo kuolee kirurgin pöydälle.

| D100+Karma  | Komplikaatio                | Vaikutukset                                                  |
| ----------- | --------------------------- | ------------------------------------------------------------ |
| 01 tai alle | Fataalit komplikaatiot.     | Hahmo kuolee kirurgin pöydälle 3d12h taistelun jälkeen.      |
| 02-15       | Kriittisiä komplikaatioita. | Operaatio kestää 2d12h kauemmin. Ota 1d6 vauriota yhteen kykyyn. |
| 16-30       | Vakavia komplikaatioita.    | Operaatio kestää 1d12h pidempään. Ota 1d4 vauriota yhteen kykyyn. |
| 31-50       | Vähäisiä komplikaatioita    | Operaatio kestää 1d8h aiottua pidempään ja hahmo saa 1 pisteen vauriota yhteen kykyyn. |
| 51+         | Pieniä mutkia matkassa      | Operaatio kestää 1d6h pidempään, mutta onnistuu suunnitelman mukaisesti. |

## Proteesien Lisäominaisuudet

Proteesien lisäominaisuudet laajentavat proteesin käyttötapaa. Lisäominaisuudella on kiinteä hinta, joka maksetaan proteesin tavallisen hinnan päälle. 


## Implantit

Implantteja varten hahmolla täytyy olla **Implanttilaatikko**, joka on päähän sijoitettava laite, joka yhdistää implantin aivoihin. Implantteja käytetään suoralla neuraaliyhteydellä, eli hahmo voi ajattelemalla hallita implanttejaan. Jos hahmolla on kyberneettinen silmä, hän voi heijastaa siihen suoraan käyttöliittymän asiankuuluvalle implantille, tai kyberneettisillä aivoilla hän voi hyödyntää aivojen käyttöliittymää, muuten käyttö vaatii aika paljon opettelua. Implanttilaatikon voi myös yhdistää ulkoiseen laitteeseen fyysisellä linkillä, tai **Neurolinkki**-sirulla lankattomasti.

Implantit ostetaan samaan tapaan kuin proteesit, eli valitaan ensin implantin malli ja sen jälkeen valmistaja. Implantin edut vaihtelevat siis bonuksen mukaan.

> **Wasabin tarina...**
>
> Wasabi on ostanut itselleen vähän kybernetiikkaa ja päättänyt, että **Tähtäystehostin** ja **Reaktiosiru** toimivat hänellä hyvin. Wasabi on jo aiemmin päivällä kuormittanut itseään implanttien käytöllä, ja nyt tulee eteen uusi tilanne, jossa Peikko hyökkää nurkan takaa ja yrittää lytätä Wasabin isolla lekalla. Wasabi käyttää Reaktiosiruaan ja ottaa kolmannen kuormituspisteen ja heittää 3D6: 6, 6, 5. Nyt kävi hyvä tuuri, eikä hän kärsi yhtään vahinkoa. Wasabi saa +2 spiidiin ja heittää Taisteluvalmis+Spiidi väistääkseen Peikkoa. Wasabin spiidi on vain +1, joten sirun ansiosta se on nyt +3, joten hänellä on ihan kohtalainen mahdollisuus väistää isku.


### Implantin Käyttö
Hahmo, jolla ei ole kyberneettisiä aivoja, tai kyberneettistä silmää, joutuu testaamaan **Kybertaidot+Data** vaikeusastetta 6 vastaan. Jos hän ei onnistu, hän ei pysty aktivoimaan implanttia sillä kierroksella.

Implanteilla on aina **väliaikainen vaikutus**, lukuunottamatta Datasiruja, jotka nyt lähinnä varastoivat dataa. Mutta muut implantit, jotka antavat jonkin edun hahmolle vaativat aktiivista käyttöä, ja vaikutus kestää karkeasti ottaen yhden toiminnon ajan. Hahmo voi kuitenkin koska tahansa päättää, että hän käyttää implanttia, jopa juuri ennen toiminnon heittämistä.

Joka kerta kun hahmo käyttää implanttia, hän saa yhden [[Hahmot-Kuormitus|Kuormituspisteen]], mikä kuvaa aivojen ylikuormittumista intensiivisen implanttien käytön seurauksena. 

Implanttien suomat bonukset **eivät ole kasautuvia**, eli mikäli hahmolla on useampi implantti, joka vaikuttaa samaan piirteeseen, lasketaan ainoastaan **suurin** vaikuttava bonus. Ne ovat kuitenkin kasautuvia proteesien ja muiden tekijöihin vaikutuksiin nähden.


### Implanttilista

