---
share: true
---
# Stressi

Stressillä mitataan hahmon mielentilaa ja tasapainoa. Jokaisella hahmolla on **stressimittari** ja stressiä voi kertyä joutumalla kiperiin tilanteisiin, kuten tulitaisteluihin, tai sosiaaliseen ahdinkoon.

Stressitilanteet vaihtelevat vakavuudeltaan ja tilanteen vakavuus määritelläänkin sen mukaan, paljonko stressiä tilanteesta tulee. Esim. 1-pisteen tilanne on melko lievä, kun taas 6 pisteen tilanne vastaisi kuolemanvakavaa lähes varmaa paniikkitilannetta.

Kun joutuu stressitilanteeseen, pitää hänen testata `Itsekuri + Psyko`, vaikeusasteella 10. Onnistuessaan hahmo saa vain puolet tilanteen stressaavudesta. Kriittisesti onnistuessaan hahmo ei ota lainkaan stressiä, eikä hänen tarvitse koko *tilanteen* aikana heittää uudestaan.

Jos hahmo on ottanut yhteensä 5 stressipistettä stressimittariin, hän saa **Paniikkireaktion**. 

## Paniikkireaktiot

Paniikkireaktiot ovat äkillisiä irrationaalisia reaktioita. Hahmot menettävät hallinnan itsestään ja reagoivat primitiivisten vaistojensa varassa uhkaavaan tai stressaavaan tilanteeseen.

Pelinjohtaja arpoo stressireaktion heittämällä yhtä 12-sivuista noppaa, mutta pelaaja voi vaikuttaa tulokseen kertomalla pelinjohtajalle hahmonsa **Asenteen** tilanteessa, eli kuinka suurena uhkana hän pitää tilannetta ja miten hän haluaisi käyttäytyä. Asenteen mukaan PJ valitsee yhden sarakkeen, jonka perusteella stressireaktio määräytyy.

Ellei toisin mainita, niin paniikkireaktio kestää vain yhden kierroksen.

| **d12**  | **Kuolemanpelko** | **Pelokas**      | **Neutraali**    | **Aggressiivinen** | **Raivohullu**   |
| -------- | ----------------- | ---------------- | ---------------- | ------------------ | ---------------- |
| **1**    | Kauhu             | Liipasinherkkyys | Pakokauhu        | Pelkuruus          | Lamaannus        |
| **2-4**  | Pakokauhu         | Pakokauhu        | Lamaannus        | Pakokauhu          | Liipasinherkkyys |
| **5-8**  | Lamaannus         | Pelkuruus        | Pelkuruus        | Liipasinherkkyys   | Raivokohtaus     |
| **9-11** | Pelkuruus         | Lamaannus        | Liipasinherkkyys | Rynnäkkö           | Rynnäkkö         |
| **12**   | Liipasinherkkyys  | Rynnäkkö         | Rynnäkkö         | Raivokohtaus       | Paniikki         |

**Kauhu**: Kontrolloimaton, äkillinen kauhun tunne hiipii kurkkuun, ja kaikki logiikka teoista katoaa. Hahmo ei pysty kontrolloimaan itseään, vaan huutaa kuin pistetty sika ja ottaa ensimmäisen mahdottoman tai mahdollisen selviytymistien, vaikka se tarkoittaisi hyppäämistä pilvenpiirtäjän katolta. Toiminta on irrationaalista ja tuloksetonta: Heitä joka kierros Neutraali paniikkireaktio. Kauhu kestää kunnes tilanne rauhoittuu ja senkin jälkeen, hahmo on shokissa ainakin tilanteen loppuun asti.

**Lamaannus**: Hahmo lamaantuu suunnattomasta pelosta eikä pysty tekemään mitään muuta kuin vajoamaan epämääräiseen sykkyrään ja sopertamaan hädin tuskin ymmärrettäviä sanoja. Lamaannus kestää 1d6 kierrosta, jonka jälkeen hahmo voi yrittää Itsehillintä-testiä vaikeusasteella 8 pystyäkseen taas toimimaan normaalisti, muuten lamaannus jatkuu 1d6 kierrosta.

**Pakokauhu**: Hahmo joutuu tekemään kaikkensa pakenemiseen, mutta voi puolustautua jos muuta vaihtoehtoa ei ole. Ota -2 haitta kaikkiin toimiin.

**Pelkuruus**: Hahmo saa -1 haitan kaikkiin toimiin. Hahmo pystyy tekemään ainoastaan puolustavia toimintoja.

**Liipasinherkkyys**: Hahmo hyökkää kaiken liikkuvan kimppuun, ellei onnistu Havaitseminen testissä vaikeusasteella 10.

**Rynnäkkö**: Hahmo joutuu hylkäämän mahdollisen suojan ja hyökkäämään rynnäköllä lähimmän vihollisen kimppuun adrenaliiniryöpsähdyksen kera. Hahmo saa +1 edun kaikkiin toimiin.

**Raivokohtaus**: Hahmo saa yhtäkkisen psykoottisen raivokohtauksen, jonka seurauksena hän käy satunnaisesti kenen vaan kimppuun, oli kyse sitten vihollisesta, liittolaisesta tai sivullisesta. Uhri valitaan satunnaisesti, ja hyökkääjä saa +2 kaikkiin toimintoihin adrenaliinin vaikutuksesta, mutta ei voi puolustautua. Raivokohtaus kestää 2d6 kierrosta, mutta hahmo saataa myös havahtua siitä saatuaan kovan tällin päähän.