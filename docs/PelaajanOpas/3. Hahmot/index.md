---
share: true
---
# Hahmot
Tässä osioissa käsitellään hahmojen piirteet, sekä hahmonluonti. Seuraa ohjeita, ja [[1-Hahmonluonti|hahmonluonti]] käy kätevästi.

Hahmot rakentuvat erilaisista **ominaisuuksista**, jotka kuvaavat hahmon [[6-Taustatarina|taustatarinaa]], [[5-Kyvyt|kyvykkyyttä]], [[12-Taidot|taitoja]] ja [[3-Erityispiirteet|erityispiirteitä]], sekä liuta erilaisia laskettuja ominaisuuksia, jotka johdetaan muiden ominaisuuksien lukemista. Hahmon persoonallisuus on näistä irrallinen, ja täysin pelaajan päätettävissä, mutta neuvokas pelaaja toki ammentaa näistä ominaisuuksista paljon inspiraatiota hahmonsa luonteeseen. Hahmonluonti tapahtuu vaiheissa, jolloin määritellään kaikki ominaisuudet sopivassa järjestyksessä. Hahmonluonnissa käytetään noppia ominaisuuksien määrittelemiseen. Voit kuitenkin keskustella pelinjohtajan kanssa, jos haluat valita jonkin tietyn ominaisuuden hahmollesi.

[[6-Taustatarina|Hahmon Tausta]] kertoo lyhyesti hahmon tarinan määrittämällä kolme temaattista elementtiä, yhden per elämänvaihe: Lapsuus, nuoruus ja aikuisikä. Pelaajahahmojen oletetaan olevan aikuisia, mutta jos haluat pelata nuorempaa hahmoa, niin voit yksinkertaisesti pudottaa pois sopivan määrän taustoja. Pelaajat yleensä arpovat taustan heittämällä sopivasta taulukosta, mutta taustan voi halutessaan myös valita, jos siitä maksaa hahmonluonnissa **Bonuspisteillä**.

[[5-Kyvyt|Luontaiset Kyvyt]] ovat jokaiselle hahmolle yhteinen nippu ominaisuuksia, jotka kuvaavat hahmon luotaista kyvykkyyttä erilaisissa fyysisissä ja henkisissä tehtävissä. Luontaiset kyvyt määritellään valitsemalla ensin sopiva [[Alk, joka määrittelee millainen geneettinen malli hahmolla on. Luontaiset kyvyt voidaan määritellä satunnaisesti, tai sitten voidaan käyttää etukäteen määriteltyä lukusarjaa.

[[12-Taidot|Opitut Taidot]] kuvastavat hahmon kokemusta ja ammatillista osaamista. Hahmo saa taitoasteita **Taustatarinan** mukaan, ja tämän lisäksi hän voi kuulua [[9-Ryhmittymä|Ryhmittymään]], tai hänellä voi olla jokin [[10-Ammatit|Ammatti]]. Kummassakin tapauksessa hahmo saa jonkin verran taitoasteita. Taitopisteet voidaan kohdistaa tiettyihin Taitoluokkiin, tai taitoihin, tai ne voivat olla yleiskäyttöisiä. Taitojen lisäksi hahmolla voi olla **Erikoistumisia**, jos hän on riittävän taitava. Erikoistumiset voivat avata kokonaan uusia tapoja toimia, tai muuten vaan parantavat hahmon suorituskykyä jollain osa-alueella.

[[3-Erityispiirteet]] ovat erilaisia hyödyllisiä, tai haitallisia piirteitä, jotka voivat vaikuttaa monella tavalla eri osa-alueisiin. Pelaajat voivat vapaasti valita erityispiirteitä, mutta ne ostetaan Kokemuspisteillä. Erityispiirteiden hankkiminen hahmonluonnin jälkeen on erittäin vaikeaa, joten niitä kannattaa miettiä tarkkaan.

[[1-Hahmonluonti]]