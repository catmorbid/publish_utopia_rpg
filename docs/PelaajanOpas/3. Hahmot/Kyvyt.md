---
share: true
---
# Kyvyt

Kyvyt kuvaavat luontaista lahjakkutta ja taipumusta eri osa-alueissa. Jotkuvat vain syntyvät erilaisiksi, joten kyvyt ovat vahvasti geneettiikkaan sidottuja, mutta voivat kuitenkin muuttua pelin aikana.

Hahmoilla on yhteensä kahdeksan (8) kykyä, joista neljä on fyysisiä, ja neljä henkisiä kykyjä. Tällä jaottelulla ei juurikaan ole merkitystä.

Kuhunkin kykyyn vaikuttaa kaksi (2) muuttujaa:

**Lahjakkuus** määrittää kyvyn potentiaalin, ja sitä mitataan viidellä eri asteella *Surkeasta (1)* *Ylivertaiseen (5)*. Lahjakkuus määrittää mistä sarakkeesta katsotaan kyvylle arvo, kun kykyjä generoidaan, ja kun niitä yritään kehittään. Lahjakkuudella on hahmolomakkeessa oma sarake kyvyn alareunassa.

**Kykyarvo** kertoo kuinka hyvä hahmo on. Nolla on keskivertoihmisen kyvykkyys. Arvoa käytetään mm. **taitotesteissä** ja sillä on suurin merkitys siihen kuinka hyvä hahmo on jossakin asiassa. Arvo voi vaihdella -8 ja +10 välillä, mutta tyypillisellä ihmisellä vaihteluväli on -3 ja +3.

## Ruho
Fyysinen voimakkuus ja urheilullisuus, Ruumiinrakenne ja kestävyys. Isompi ruho voi vihjata isompikokoiseen kaveriin, kun taas pieni ruho yleensä tarkoittaa suhteessa pienikokoisempaa yksilöä. Ruho on tärkeä ominaisuus lähitaistelussa, koska se antaa lisää vahinkoa iskuihin, mutta toisaalta se on kyllä hyvä ihan kaikille, koska se määrittää [[Statistiikka#Kestävyys|Kestävyyden]], joka parantaa henkiinjäämisen mahdollisuuksia.

Ruhoon liittyvät taidot ovat: Nyrkkitappo, Urheilu, Karaistuminen ja Katu-uskottavuus.

## Notku
Notku kuvaa ketteryyttä, nopeutta ja liikkeen sulavuutta. Notku vaikuttaa [[Statistiikka#Liikenopeus|Liikenopeuteen]] ja korkea notku voi myös antaa lisää [[Statistiikka#Toimintopisteet|Toimintopisteitä]]. Se on tärkeä kyky urheilijoille ja akrobaateille, ja se tekee hahmosta paremman lähitaistelijan.

Notkuun liittyvät taidot ovat: Taistelulajit, Hiiviskely, Pako ja Seksi

## Spiidi
Spiidi kuvaa reaktioaikaa ja hoksottimia, kuinka nopeasti hahmo pystyy ajattelemaan ja reagoimaan yllättäviin tilanteisiin. Spiidiä käytetään kun hahmo haluaa reagoida äkillisiin tilanteisiin, tai kun pitää nopeasti keksiä toimivia ratkaisuja Tällaisia tilanteita ovat mm. aloite taistelussa, ja hyökkäysten väistäminen, mutta myös erilainen improvisointi. Korkea Spiidi voi myös antaa lisää [[Statistiikka#Toimintopisteet|Toimintopisteitä]]

Spiidiin liittyvät taidot ovat: Taisteluvalmius, Väistäminen, Väsääminen ja Esiintyminen

## Psyko
Psyko on mielenlujuutta, itsekuria ja kykyä sietää stressiä. Psykolla siitä selviää. Se auttaa välttämään stressiä, ja se on elintärkeä kyky telepaateille, mutta myös rikollisille. korkea Psyko voi myös antaa lisää [[Statistiikka#Toimintopisteet|Toimintopisteitä]]

Psykoon liittyvät taidot: Itsekuri, Hämärätyöt, PSI, Vaisto ja Uhkailu

## Data
Data mittaa hahmon matemaattista älyä, ja tietoa. Dataa hyödynnetään monissa teknisemmissä asioissa. Dataa voidaan testata mittaamaan yleistietoutta.

Dataan liittyvät taidot: Taktiikka, Kybertaidot, Teknologia, Ensiapu ja Kaupankäynti.

## Skarppi
Skarppi on hahmon kyky havainnoida ja hahmottaa tilaa ja etäisyyttä. Skarppia käytetään ampumiseen, joten se on tärkeää useimmille hahmoille, jotka haluavat selvitä pelissä hengissä, mutta sitä voidaan testata jos on tärkeää havainnoida asioita.

Skarppiin liittyvät taidot: Ampumataito, Ajotaito, Lentotaito, Eränkäynti, Empatia.

## Karuus
Karuus kuvaa hahmon sosiaalista kyvykkyyttä ja luovuutta. Se on tärkeä kyky Johtajille, taitelijoille, kulttijohtajille ja yleisneroille. Korkea Karuus voi myös antaa lisää [[Statistiikka#Toimintopisteet|Toimintopisteitä]]

Karuuteen liittyvät taidot: Johtaminen, Harhauttaminen, Etiketti, Katutieto, Vaikuttaminen.

## Kyvyt Hahmonluonnissa
Hahmoa luodessa voit määritellä kyvyt kahdella eri menetelmällä: Satunnaismenetelmällä, tai Pikamenetelmällä.

### Satunnaismenetelmä

Oletuksena kyvyt määritellään käyttäen **Satunnaismenetelmää**, jossa määritellään ensin kyvyn **lukema** heittämällä noppia.

1. Heitä 3D6 jokaisen kyvyn kohdalla. Noppien summa on kyvyn **lukema**. Lukemaa ei tarvita enää hahmonluonnin jälkeen, joten sen voi kirjata vaikka suttupaperille.
2. Jos lukemien summa on vähemmän kuin 88, saat heittää kaikki uudestaan.
3. Lisää lukemaan kykyyn tulleet muutokset **taustasta**. Lukema ei voi olla pienempi kuin 3, tai suurempi kuin 18.
4. Katso **kykyarvo** lukeman perusteella taulukosta. Valitse oikea sarake hahmon **lahjakkuuden** mukaan, mihin vaikuttaa [[Alkuperä|Alkuperä]] ja [[Erityispiirteet|Erityispiirteet]]. Ellei mitään ole mainittu, käytä **Normaali**-saraketta.

| 3D6 | ● Surkea | ●● Heikko | ●●● Normaali | ●●●● Vahva | ●●●●● Ylivertainen |
| --- |:--------:|:---------:|:------------:|:----------:|:------------------:|
| 3   |    -8    |    -5     |      -3      |     -2     |         -1         | 
| 4   |    -7    |    -4     |      -2      |     -1     |         0          |
| 5   |    -6    |    -4     |      -2      |     -1     |         0          |
| 6   |    -5    |    -3     |      -2      |     -1     |         0          |
| 7   |    -4    |    -3     |      -1      |     0      |         1          |
| 8   |    -3    |    -2     |      -1      |     0      |         1          |
| 9   |    -3    |    -2     |      -1      |     0      |         1          |
| 10  |    -2    |    -1     |      0       |     1      |         2          |
| 11  |    -2    |    -1     |      0       |     1      |         2          |
| 12  |    -1    |     0     |      1       |     2      |         3          |
| 13  |    -1    |     0     |      1       |     2      |         3          |
| 14  |    -1    |     0     |      1       |     3      |         4          |
| 15  |    0     |     1     |      2       |     3      |         5          |
| 16  |    0     |     1     |      2       |     4      |         6          |
| 17  |    0     |     1     |      2       |     4      |         7          |
| 18  |    1     |     2     |      3       |     5      |         8          |

Voit kehittää kykyjä myös hahmonluonnissa, mikäli koet, että tarvitset vähän paremmat aloituskyvyt.

> [!example]
> **Wasabin tarina...**
>
> Esko määrittää Wasabin luontaiset kyvyt ja heittää joka kyvyn kohdalla 3D6.
>
> **Ruho** (Vahva) -> 14 (+3)
> **Notku** (Vahva) -> 14(+3)
> **Spiidi** -> 12 (+1)
> **Psyko** (Vahva) -> = 9 (+0)
> **Data** -> 7 (-1)
> **Skarppi** (Vahva) -> 12 (+2)
> **Karuus** -> 14 (+1)
>
> Wasabin Psykoon tuli taustasta -3, ja hän sai siihen luvun 12, joten Psykon lopullinen lukema tippuu 9:ään ja sen arvoksi tulee +0.


### Pikamenetelmä

Jos et tykkää heittää noppia, niin voit käyttää **pikamenetelmää**. Pikamenetelmällä valiset yhden seuraavista lukusarjoista, ja käytät ilmoitettuja **lukemia** siinä järjestyksessä kykyihin.

| D12 | Nimi     | Ruho | Notku | Spiidi | Psyko | Data | Skarppi | Karuus |
|-----|----------|------|-------|--------|-------|------|---------|--------|
| 1   | Ruhjoja  | 16   | 12    | 12     | 10    | 8    | 10      | 10     |
| 2   | Tonttu   | 6    | 16    | 16     | 10    | 10   | 10      | 10     |
| 3   | Elvis    | 12   | 10    | 14     | 8     | 10   | 10      | 14     |
| 4   | Gandalf  | 8    | 10    | 8      | 14    | 16   | 14      | 8      |
| 5   | Chad     | 14   | 14    | 12     | 8     | 8    | 10      | 12     |
| 6   | Samantha | 8    | 15    | 12     | 10    | 8    | 10      | 15     |
| 7   | Angus    | 8    | 8     | 14     | 10    | 14   | 10      | 14     |
| 8   | John     | 14   | 14    | 14     | 8     | 8    | 14      | 6      |
| 9   | Lara     | 8    | 14    | 10     | 10    | 13   | 10      | 13     |
| 10  | Simo     | 10   | 12    | 10     | 12    | 10   | 16      | 8      |
| 11  | Sigmund  | 10   | 10    | 8      | 16    | 14   | 12      | 8      |
| 12  | Karl     | 16   | 8     | 8      | 16    | 8    | 10      | 12     |


## Kykyjen Kehittäminen

Kykyjä voi yrittää nostaa kokemuspisteillä. Maksamalla `3 kokemuspistettä` per nostoyritys. Nostoyrityksen lopputulos ei koskaan ole taattu, vaan kyky voi myös laskea:

- Katso **kohdeluku** taulukosta: Katso rivi Nykyisen **Arvo** mukaan, ja sarake **Lahjakkuuden** mukaan.
- Heitä 3D6 ja vertaa kehityslukuun: jos tulos on vähintään yhtä suuri kuin katsomasi **kohdeluku**, niin kyky **nousee** yhdellä (+1).
- Jos tulos on **3 (1, 1, 1)** niin kyky laskee yhdellä
- Jos tulos on **18 (6, 6, 6)** niin kyky nousee kahdella(2)! Senkin onnekas paskiainen!

| Nykyinen Arvo | ● Surkea | ●● Heikko | ●●● Normaali | ●●●● Vahva | ●●●●● Ylivertainen | 
| ------------- | -------- | --------- | ------------ | ---------- | ------------------ |
| -8            | 6        | -         | -            | -          | -                  |
| -7            | 6        | -         | -            | -          | -                  |
| -6            | 6        | -         | -            | -          | -                  |
| -5            | 6        | 6         | -            | -          | -                  |
| -4            | 7        | 6         | -            | -          | -                  |
| -3            | 7        | 6         | 6            | -          | -                  |
| -2            | 8        | 7         | 6            | 6          | -                  |
| -1            | 9        | 8         | 7            | 6          | 6                  |
| 0             | 11       | 9         | 8            | 7          | 6                  |
| 1             | 14       | 11        | 9            | 8          | 7                  |
| 2             | 16       | 14        | 11           | 9          | 8                  |
| 3             | MAX      | 16        | 14           | 10         | 9                  |
| 4             | MAX      | MAX       | 16           | 12         | 10                 |
| 5             | MAX      | MAX       | MAX          | 14         | 11                 |
| 6             | MAX      | MAX       | MAX          | 16         | 12                 |
| 7             | MAX      | MAX       | MAX          | MAX        | 13                 |
| 8             | MAX      | MAX       | MAX          | MAX        | 14                 |
| 9             | MAX      | MAX       | MAX          | MAX        | 16                 |
| 10            | MAX      | MAX       | MAX          | MAX        | MAX                |



Hahmonluonnissa saat yrittää nostaa yhtä kykyä korkeintaan 5 kertaa, mutta pelin alettua, et voi yrittää samalla kertaa nostaa yhtä kykyä enempää kuin kerran, mutta voit kyllä yrittää nostaa eri kykyjä samaan aikaan. Pelaajat voivat kehittää kykyjään pelikerran lopussa, samalla kun pelinjohtaja jakaa kokemuspisteitä.

> **Wasabin tarina...**
>
> Esko haluaa yrittää nostaa Wasabin Ruhoa, Notkua ja Spiidiä. Hän maksaa 15 kokemuspistettä, jolloin hän saa yhteensä 5 nostoyritystä.
>
> **Ruho(Vahva) 14 (+3)**: Yksi yritys, 13. Ei nouse.
>
> **Notku (Vahva) 14 (+3)**: Yksi yritys, 14. **Nousee -> 15 (+3)**
>
> **Skarppi(Normaali) 12 (+1)**: Kolme yritystä 13, 13, 15. **Nousee -> 15 (+2)**
> 
> Wasabilla on enää 35 kokemuspistettä jäljellä.