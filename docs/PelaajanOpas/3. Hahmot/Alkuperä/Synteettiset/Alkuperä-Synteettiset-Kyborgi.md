---
share: true
---
# Kyborgi

Kyborgit ovat alkujaan ihmisiä, mutta ajan saatossa ovat parannelleet itseään kyberneettisin osin. Tämä on luontevaa, jos esim. lähtee raaja irti tulitaistelussa, tai on muuten vaan lähellä kuolemaa. Sekopäisimmät menevät vapaasta tahdostaan kyberkirurgin leikeltäväksi.

Suuryritykset suosivat kybernetiikka taistelijoidensa paranteluun, sillä se on halpaa ja tehokasta, ja osiin on helppo piilottaa kaikenlaista jännää, kuten seurantalaitteita, tai ns. tappokytkimiä.

Kybernetiikka kuitenkin sotkee päänupin ja tekee käyttäjistään epätasapainoisia ja psykoottisia. Kyborgina aloittavien hahmojen tilanne on jokseenkin vakaa, mutta he voivat horjataa koska tahansa psykoottisten kohtausten puolelle. Inhimillisyyden ylläpitäminen on tärkein keino taistella näitä kohtauksia vastaan, mutta hätätilanteessa voi käyttää myös kallista lääkitystä, mikä usein johtaa kierteeseen, jossa rahaa tarvitaan jatkuvasti lisää, ja jotta saa lisää rahaa, pitää tehdä isompia keikkoja, ja jotta voi tehdä isompia keikkoja, on paranneltava itseään vähän lisää. Sykli on selkeä, ja lopputulos päättyy aina kyyneliin.

## Speksit

- Kyborgit luovat hahmon ensin ihan normaalisti, valiten alkuperänsä mistä tahansa orgaanisesta alkuperästä, mutta käytössäolevat erikoisuuspisteet laskevat kolmella.
- Lopuksi kyborgit saavat 20 **kybernetiikkapistettä**, joilla voivat ostaa kyberneettisiä osia ja implantteja.
- Kyborgien [[Sisu|Sisu]] on alussa 0, mutta sen voi nostaa korkeintaan 2:een. Kyborgi voi käyttää **Sisupisteitä** estääkseen Kyberraivoa.

## Kyber Raivo

Kyborgit voivat triggeröidä Kyberraivon, mikäli heillä on liikaa **turmelusta**. Turmelus kuvaa asteittaista ihmisyyden katoamista. Voidaan puhua myös kyberaddiktiosta, josta johtuva riippuvuuus aiheuttaa raivokohtauksia ja äärimmäisessä tapauksessa väkivaltaisen psykoosin. Implantit ja kyberneettiset proteesit antavat vaihtelevan määrän turmelusta.

Turmelus on asteittaista, eikä se koskaan vie kerralla hahmoa äärirajoille. Turmeluksen vaikutuksia mitataan vertaamalla sitä hahmon karmasta johdettaviin raja-arvoihin.

| Turmeluksen raja | Turmeluksen aste | Raivon vaikeusaste |
| ---------------- | ---------------- | ------------------ |
| 20 + Karma       | Vähäinen         | 4                  |
| 30 + Karma       | Merkittävä       | 8                  |
| 40 + Karma       | Vakava           | 12                 |
| 50 + Karma       | Kriittinen       | 16                 | 

Kun hahmo joutuu taisteluun, tai kokee äärimmäistä stressiä, joutuu hän testaamaan `Itsekuria` turmeluksen asteen määrittämää vaikeusastetta vastaan. Mikäli toiminto epäonnistuu, ajautuu hahmo välittömästi väkivaltaiseen psykoosiin. Hahmon täytyy tehdä testi ainoastaan mikäli turmelus on *vähäisen turmeluksen* rajapyykissä, tai suurempi.

Psykoosi kestää 1D6 kierrosta per epäonnistumisen marginaali. Epäonnistuessaan EM 5 tai huonommin psykoosi on pysyvä.

Pelinjohtaja voi tällöin halutessaan kontrolloida hahmoa. Kyberraivon vallassa oleva hahmo ei ymmärrä maailman menosta, vaan haluaa lähinnä lahdata kaiken liikkuvan, keinolla millä hyvänsä. Kyberraivon triggeröityä hahmo ei menetä missään kohtaa tajuntaansa, eikä tunne kipua, tai haittoja vähäisistä vammoista, eikä voi pökertyä. Välittömästi tappavat vammat pysäyttävät hahmon, mutta muuten hän kestää 5x määrän vahinkoa.

Hahmo voi havahtua psykoosista, mikäli hän saa adrenaliinia, tai psykoosilääkettä suonensisäisesti. Hän saa tällöin tehdä uuden vastustusheiton Kyberraivoa vastaan.