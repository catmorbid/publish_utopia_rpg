---
share: true
---
# Telepaatti

Telepaatteja alkoi ilmestyä tavallisten kansalaisten keskuuteen muutamia vuosia ennen Suurta Sotaa. Heidän olemassaololleen on kehitelty useita teorioita, kuten hallituksen järjestelmällinen geenimanipulaatio, tai jonkin tuntemattoman muukalaisrodun yritys vallata maapallo. Vanhojen sotilasdokumenttien perusteella ensimmäiset telepaatit elivät 2050-luvulla, mutta latentteja, vaimeampia telepaattisia kykyjä epäillään esiintyneen paljon varhaisemmin.

Tyypillisesti ensimmäiset telepaatit raahattiin ensin tutkimuspöydälle, ja sen jälkeen sotavoimiin keinoilla millä hyvänsä. Nykyäänkin telepaatin elämä voi olla kaukana autuaasta, mikäli hän haluaa välttää globaalit Telepaatteja koskevat ankarat lait ja rajoitukset: käytännössä telepaatit pakotetaan globaaliin telepaattirekisteriin, jonka jälkeen heidän on pakko käyttää telepaattiranneketta, jonka avulla heidän olinpaikkansa voidaan löytää koska vain.

Telepaattirikoksen epäilyn yhteydessä telepaattiranneke voi etälaukaisuna aloittaa pumppaamaan voimakkaita rauhottavia sen kantajaan, täten lamaannuttaen kaikki psyykkiset kyvyt ja tehden kantajasta vaarattoman. Telepaattirannekkeen irrottaminen on hyvin vaikeaa ja rangaistavaa, ja siihen tehdy varotoimet voivat tappaa telepaatin. Rekisteröimättömiä telepaatteja varten on perustettu oma järjestö, joka tunnetaan Etsijöinä, jonka tarkoituksena on etsiä käsiin, tehdä vaarattomaksi ja vangita kaikki rekisteröimättömät telepaatit.

Vastapainona taas monet telepaatit kuuluvat ns. Vapaisiin Telepaatteihin, joka on löyhästi järjestäytynyt vastarintaliike, joka ajaa telepaattien vapauttamista.

Telepaatit ovat hyvin älykkäitä ja he pystyvät kouluttamattominakin, käyttämään mieltään hyvinkin monipuolisesti. Koulutettu telepaatti taas on helposti näkymätön, täydellinen tappaja.

Suuryhtiöiden propagandan ansionsta telepaatteja pelätään ja vieroksutaan, ja he kohtaavat usein rankkaa syrjintään missä vain kulkevat.

## Speksit

- **Kokoluokka**: Kohtalainen
- Heikko Ruho
- Ylivoimainen Psyko
- Vahva Data
- **Psyykkiset Voimat:** Telepaatit voivat ostaa Psyykkisia Voimia erikoisuuspisteillä.
- **Vainottu:** Telepaattilainsäädäntö rajoittaa telepaatin elämää. Telepaatin on käytettävä valvontaranneketta ja oltava rekisterissä, tai altistua Etsijöiden jahtaamaksi. Pelaaja voi valita.
- 3 **Erikoisuuspistettä**