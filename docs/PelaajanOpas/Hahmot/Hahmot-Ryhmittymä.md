---
share: true
---
## Ryhmittymä

Utopian maailma on täynnä erilaisia ryhmittymiä, joihin hahmo voi halutessaan kuulua, mikäli täyttää niiden asettamat **Vaatimukset**.

Hahmonluonnissa pelaaja voi valita yhden ryhmittymän, ellei toisin mainita, jolloin hän saa myös ryhmittymän suomat edut, mutta sitoutuu myös niiden velvoitteisiin. Ryhmittymät ovat vapaaehtoisia, ja hahmo voi myös olla itsenäinen ja sitoutumaton, mutta menettää tällöin mahdollisuuden erilaisiin etuihin, joita lahkot ja organisaatiot tarjoavat.

Ryhmittymät jaetaan karkeasti kahteen eri kategoriaan: **Lahkoihin** ja **Järjestöihin**.

**Lahkoilla** velvoitteena on **Vakaumus**, eli jonkinlainen filosofinen, eettinen tai uskonnollinen periaate, jonka noudattaminen on ehtona lahkon jäsenyydelle. Vakaumuksesta irtaantuminen johtaa usein lahkosta erottamiseen, ja valitettavan usein myös radikaalimpiin rankaisutoimenpiteihin. Lahkot pitävät kiinni jäsenistään kynsin ja hampain, sillä jäsenet ovat heidän elinehtonsa. Vakaumukseen voi liittyä nippu erilaisia velvoitteita, toimintamalleja, sekä oletus ilmaisesta työstä lahkon hyväksi.

**Järjestöillä** ei ole vakaumuksen kaltaista velvoitetta, mutta jokaisella niistä on **Agenda**, joka kertoo järjestön tavoitteista. Jos hahmon teot sotivat järjestön agendaa vastaan, voidaan häneen kohdistaa rangaistustoimenpiteitä, jotka lahkojen tavoin, saattavat olla melko brutaaleita. Järjestöt tapaavat olla vähän virallisempia kuin lahkot ja niihin kuuluminen voi usein edellyttää esimerkiksi jäsenmaksua.

Lue lisää eri ryhmittymistä [Utopaediasta](Utopaedia - Lahkot.md).